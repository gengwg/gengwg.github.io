<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷四　秦文</h2></center>
<p><hr>
　　　　　　　　　　　　苏秦以连横说秦　　　　　　战国策
<p>
　　苏秦始将连横说秦惠王曰：“大王之国，西有巴蜀汉中之利；北有胡貉代马之
用；南有巫山黔中之限；东有肴函之固；田肥美，民殷富，战车万乘，奋击百万；
沃野千里，蓄积饶多，地势形便，此所谓天府，天下之雄也！以大王之贤，士民之
众，车骑之用，兵法之教，可以并诸侯，吞天下，称帝而治．愿大王少留意，臣请
奏其效．”
<p>
　　秦王曰：“寡人闻之，毛羽不丰满者，不可以高飞．文章不成者，不可以诛罚
．道德不厚者，不可以使民．政教不顺者，不可烦大臣．今先生俨然不远千里而庭
教之，愿以异日．”
<p>
　　苏秦曰：“臣固疑大王之不能用也！昔者神农伐补遂；黄帝伐涿鹿而禽蚩尤，
尧伐兜，舜伐叁苗，禹伐共工，汤伐有夏，文王伐崇，武王伐纣，齐桓任战而霸天
下．由此观之，恶有不战者乎？古者使车毂击驰，言语相结，天下为一．约从连横，
兵革不藏，文士并饬，诸侯乱惑，万端俱起，不可胜理．科条既备，民多伪态；书
策稠浊，百姓不足；上下相愁，民无所聊；明言章理，兵甲愈起；辩言伟服，战攻
不息；繁称文辞，天下不治．舌敝耳聋；不见成功，行义约信；天下不亲．於是及
废文任武，厚养死士，缀甲厉兵，效胜於战场．夫徒处而致利；安坐而广地，虽古
五帝叁王五霸，明主贤君，常欲坐而致之，其势不能，故以战续之．宽则两军相攻，
迫则杖戟相撞，然後可建大功．是故兵胜於外；义强於内．威立於上；民服於下．
今欲并天下，凌万乘， 敌国，制海内，子元元，臣诸侯，非兵不可．今之嗣主，忽
于至道，皆 於教，乱於治，迷於言，惑於言，沈於辩，溺於辞，以此论之，王固不
能行也．”
<p>
　　说秦王书十上而说不行，黑貂之裘敝，黄金百斤尽．资用乏绝，去秦而归．赢
　　　，负书担橐，形容枯槁，面目黧黑，状有愧色．归至家，妻不下 嫂不为炊，
父母不与言．苏秦喟然叹曰：“妻不以我为夫，嫂不以我为叔，父母不以我为子，
是皆秦之罪也！”
<p>
　　乃夜发书，陈箧数十，得太公阴符之谋．伏而诵之，简练以为揣摩．读书欲睡，
引锥自剌其股，血流至足，曰：“安有说人主，不能出其金玉锦绣，取卿相之尊者
乎？”
<p>
　　年，揣摩成．曰：“此真可以说当世之君矣．”於是乃摩燕乌集阙，见说赵王
於华屋之下．抵掌而谈，赵王大悦．封为武安君，受相印．革车百乘，锦绣千纯，
白璧百双，黄金万镒，以随其後．约从散横，以抑强秦．故苏秦相於赵，而关不通
．当此之时，天下之大，万民之众，王侯之威，谋臣之权，皆欲决苏秦之策．一费
斗粮，未烦一兵，未战一士，未绝一弦，未折一矢，诸侯相亲，贤於兄弟．夫 人在
而天下服，一人用而天下从．故曰：“式於政，不式於勇．式於廊庙之内，不式於
四境之外．”当秦之隆，黄金万镒为用，转毂连骑，炫 於道．山东之国，从风而服，
使赵大重．
<p>
　　且夫苏秦特穷巷、掘门桑户、 枢之士耳，伏轼撙衔，横历天下，庭说诸侯之主，
杜左右之口，天下莫之伉．
<p>
　　将说楚王，路过洛阳．父母闻之，清宫除道，张乐设饮，郊迎叁十里．妻侧目
而视，侧耳而听．嫂蛇行匍伏，四拜自跪而谢．苏秦曰：“嫂何前倨而後卑也？”
嫂曰：“以季子之位尊而多金．”苏秦曰：“嗟乎！贫穷则父母不子，富贵则亲戚
畏惧．人生世上，势位富厚，盖可忽乎哉？
<p><hr>
　　　　　　　　　　　　邹忌讽齐王纳谏　　　　　　战国
<p>
　　邹忌 八尺有馀,而形 丽．朝服衣冠，窥镜，谓其妻曰：“我孰与城北徐公美？”
其妻曰：“君美甚，徐公何能及君也．”
<p>
　　城北徐公，齐国之美丽者也．忌不自信，而复问其妾曰：“吾孰与徐公美？”
妾曰：“徐公何能乃君也．”　 旦日，客从外来，与坐谈．问之曰：“吾与徐公孰
美？”客曰：“徐公不若君之美也．”　 明日，徐公来，熟视之，自以为不如．窥
镜而自视，又弗如远甚．暮寝而思之曰：“吾妻之美我者，私我也，妾之美我者，
畏我也．客之美我者，欲有求於我也．”　 於是入朝见威王曰：“臣诚知不如徐公
美．臣之妻私臣；臣之妾畏臣；臣之客欲有求於臣，皆以美於徐公．今齐，地方千
里，百二十城．宫妇有左右，莫不私王；朝廷之臣，莫不畏王；四境之内，莫不有
求於王．由此观之，王之敝甚矣．”　 王曰：“善．”乃下令：“群臣吏民，能面
刺寡人之过者，受上赏．上书谏寡人者，受中赏．能谤议於市朝，闻寡人之耳者，
受下赏．”　 令初下，群臣进谏，门庭若市．数月之後，时时而间进． 年之後，
虽欲言，无可进者．燕赵韩魏闻之，皆朝於齐，此所谓战胜於朝廷．
<p><hr>
　　　　　　　　　　　　颜 说齐王　　　　　　战国策
<p>
　　齐宣王见颜 曰：“ 前．” 亦曰：“王前．”宣王不说．左右曰：“王，人君
也． ，人臣也．王曰 前， 亦曰王前，可乎？” 对曰：“夫 前为慕势，王前为趋
士，与使 为慕势，不如使王为趋士．”
<p>
　　王忿然作色曰：“王者贵乎？士贵乎？”对曰：“士贵耳，王者不贵．”王曰：
“有说乎？” 曰：“有．昔者秦攻齐，令曰：『有敢去柳下季垄五十步而樵采者，
死不赦．』今曰：『有能得齐王头者，封万户侯，赐金千镒．』由是观之，生王之
头，曾不若死士之垄”也。”
<p>
　　宣王曰：“嗟乎！君子焉可侮哉？寡人自取病耳。愿请受为弟子，且颜先生与
寡人游，食必太牢；出必乘车，妻子衣服丽都。”颜 辞去。曰：“夫玉生於山，制
则破焉。非弗宝贵矣，然夫璞不完。士生乎鄙野，推选则禄焉。非不得尊遂也，然
而形神不全。 愿得晚食以当肉；安步以当车；无罪以当贵；清净贞正以自虞。”则
再拜而辞去。君子曰：“ 知足矣！遍真反璞，则终身不辱。”
<p><hr>
　　　　　　　　　　　　冯谖客孟尝君　　　　　　战国策
<p>
　　齐人有冯谖者，贫乏不能自存，使人属孟尝君，愿寄食门下。孟尝君曰：“客何好？”
曰：“客无好也。”曰：“客何能？”曰：“客无能也。”孟尝君笑而受之，曰：
“诺！”左右以君贱之也，食以草贝。居有顷，倚柱弹其剑，歌曰：“长铗归来乎！
食无鱼！”左右以告。孟尝君曰：“食之，比门下之客。”居有顷，复弹其铗，歌
曰：“长铗归来乎！出无车！”左右皆笑之，以告。孟尝君曰：“为之驾，比门下
之车客。”於是，乘其车，揭其剑，过其友，曰：“孟尝君客我！”後有顷，复弹
其剑铗，歌曰：“长铗归来乎！无以为家！”左右皆恶之，以为贪而不知足。孟尝
君问：“冯公有亲乎？”对曰：“有老母！”孟尝君使人给其食用，无使乏。於是
冯谖不复歌。後，孟尝君出记，问门下诸客：“谁习计会能为文收责於薛者乎？”
冯谖署曰：“能！”孟尝君怪之曰：“此谁也？”左右曰：“乃歌夫长铗归来者也。”
孟尝君笑曰：“客果有能也。吾负之，未尝见也。”请而见之，谢曰：“文倦於事，
愦於忧，而性 愚，沈於国家之事，开罪於先生。先生不羞，乃有意欲为收责於薛乎？”
冯谖曰：“愿之！”於是，约车治装，载券契而行，辞曰：“责收毕，以何市而反？”
孟尝君曰：“视吾家所寡有者！”驱而之薛。使吏召诸民当偿者，悉来合券。券遍
合，起矫命以责赐诸民，因烧其券，民称万岁。长驱到齐，晨而求见。孟尝君怪其
疾也，衣冠而见之，曰：“责毕收乎？来何疾也！”曰：“收毕矣！”“以何市而
反？”冯谖曰：“君云视吾家所寡有者。臣窃计君官中积珍宝，狗马实外厩，美人
充下陈。君家所寡有者以义耳！窃以为君市义。”孟尝君曰：“市义奈何？”曰：
“今君有区区之薛，不拊爱子其民，因而贾利之。臣窃矫君命，以责赐诸民，因烧
其券，民称万岁，乃臣所以为君市义也。”孟尝君不说，曰：“诺！先生休矣！”
後＊年，齐王谓孟尝君曰：“寡人不敢以先王之臣为臣！”孟尝君就国於薛，未至
百里，民扶老携幼，迎君道中。孟尝君顾谓冯谖曰：“先生所为文市义者，乃今日
见之。”冯谖曰：“狡兔有叁窟，仅得免其死耳。今君有一窟，未得高枕而卧也，
请为君复凿二窟。”孟尝君予车五十乘，金五百斤，西游於梁，谓惠王曰：“齐放
其大臣孟尝君於诸侯，诸侯先迎之者富而兵强！”於是，梁王虚上位，以故相为上
将军，遣使者黄金千斤，车百乘，往聘孟尝君。冯谖先驱，诫孟尝君曰：“千金重
币也，百乘显使也，齐其闻之矣！”梁使叁反，孟尝君固辞不往也。齐王闻之，君
臣恐惧，遣太傅＊黄金千斤，文车二驷，服剑一，封书谢孟尝君曰：“寡人不祥，
被於宗庙之崇，沈於谄谀之臣，开罪於君，寡人不足为也。愿君顾先王之宗庙，姑
反国统万人乎？”冯谖诫孟尝君曰：“愿请先王之祭器，立宗庙於薛。”庙成，还
报孟尝君曰：“叁窟已就，君姑高枕为乐矣！”孟尝君为相数十年，无纤介之祸者，
冯谖之计也。
<p><hr>
　　　　　　　　　　　　触 说赵太后　　　　　　战国策
<p>
　　赵太后新用事，秦急攻之，赵氏求救於齐。齐曰：必以长安君为质，兵乃出。太后
不肯，大臣强谏；太后明谓左右，有复言令长安君为质者，老妇必唾其面。左师触
愿见太后，太后盛气而揖之。入而徐趋，至而自谢曰：“老臣病足，曾不能疾走，
不得见久矣。窃自恕，而恐太后玉体之有所 也；故愿望见太后。”太后曰：“老妇
恃辇而行。”曰：“日食饮得无衰乎？”曰：“恃 耳。”曰：“老臣今者殊不欲食，
乃自强步，日叁，四里，少益嗜食，和於身也。”太后曰：“老妇不能。”太后之
色稍解。左师公曰：“老臣贱息舒祺最少，不肖，而臣衰，窃爱怜之，愿令得补黑
衣之数，以卫王官。没死以闻。”太后曰：“敬诺。年几何矣？”对曰：“十五岁
矣。虽少，愿及未填沟壑而托之。”太后曰：“丈夫亦爱怜其少子乎？”对曰：
“甚於妇人。”太后笑曰：“妇人异甚。”对曰：“老臣窃以为媪之爱燕后，贤於
安君。”曰：“君过矣！不若长安君之甚。”左师公曰：“父母之爱子，则为之计
深远。媪之送燕后也，持其踵，为之泣，念悲其远也；亦哀之矣！已行，非弗思也；
祭祀必祝之，祝曰：“必勿使反。”岂非计久长，有子孙相继为王也哉？”太后曰：
“然。”左师公曰：“今叁世以前，至於赵之为赵，赵王之子孙侯者，其继有在者
乎？”曰：“无有。”曰：“微独赵诸侯有在者乎？”曰：“老妇不闻也。”“此
其近者祸及身，远者及其子孙。岂人主之子孙，则必不善哉？位尊而无功，奉厚而
无劳，而挟重器多也。今媪尊长安君之位，而封之以膏腴之地，多予之重器，而不
及今令有功於国。一旦山陵崩，长安君何以自托於赵？老臣以媪为长安君计短也；
故以为其爱不若燕后。”太后曰：“诺。恣君之所使也。”於是为长安君约车百乘，
质於齐，齐兵乃出。子义闻之曰：“人主之子也，骨肉之亲也，犹不能恃无功之尊，
无劳之奉，而守金玉之重也，而况人臣乎？”
<p><hr>
　　　　　　　　　　　　鲁共公择言　　　　　　战国策
<p>
　　梁王魏婴觞诸侯於范台，酒
酣，请鲁君举觞。鲁君兴，避席择言曰：“昔者帝女令仪作美，进之禹，禹饮而甘
之，遂疏仪狄，绝旨酒。曰：“後世必有以酒亡其国者。”齐桓公夜半不 ，易牙乃
煎敖燔炙和调五味而进之，桓公食之而饱，至旦不觉。”曰：“後世必有以味亡其
国者。”晋文公得南之威，叁日不听朝，遂推南之威而远之。曰：“後世必有以色
亡其国者。”楚王登强台而望崩山，左江而右湖，以临彷徨，其乐忘死，遂盟强台
而弗登。曰：“後世必有以高台陂亡其国者。”今主君之尊，仪狄之酒也；主君之
味，易牙之调也；左白台而右闾须，南威之美也；前夹林而後兰台，强台之乐也。
有一於此，足以亡其国；今主君兼此四者，可无戒与？”梁王称善相属。
<p><hr>
　　　　　　　　　　　　李斯谏逐客书　　　　　　李斯
<p>
　　秦宗室大臣皆言秦王曰：“诸侯人来事秦者， 为其主游间秦耳，请一切逐客。”李
斯议亦在逐中。斯乃上书曰：“臣闻吏议逐客，窃以为过矣。昔穆公求士，西取由
余於戎，东得百里奚於宛，迎蹇叔於宋，求丕豹，公孙支於晋。此五子者，不产於
秦，而穆公用之，井国二十，遂霸西戎。孝公用商鞅之法，移风易俗，民以殷盛，
国以富 ，百姓乐用，诸侯亲服获楚，魏之师，举地千里，至今治强。惠王用张仪之
计，拔叁川之地，西井巴蜀，北收上郡，南取汉中。包九夷，制鄢郢，东据成皋之
险，割膏腴之壤，遂散六国之从，使之西面事秦，功施到今。昭王得范雎，废穰侯，
逐华阳，强公室，杜私门，蚕食诸侯，使秦成帝业。此四君者，皆以客之功。由此
观之，客何负於秦哉！向使四君却客而不内，疏士而不与，是使国无富利之实，而
秦无强大之名也。今陛下致昆山之玉，有随和之宝，垂明月之珠，服太阿之剑，乘
纤离之马，建翠凤之旗，树灵鼍之鼓：此数宝者，秦不生一焉，而陛下说之，何也？
必秦国之所生然後可，则是夜光之璧，不饰朝廷；犀象之器，不为玩好；郑卫之女，
不充後官；而骏马　　，不实外厩；江南金锡不为用；西蜀丹青不为采。所以饰後
官，充下陈，娱心意，说耳目者，必出於秦然後可，则是宛珠之簪，傅玑之珥，阿
缟之衣，锦绣之饰，不进於前；而随俗雅化，佳冶窈窕，赵女不立於侧也。夫击 叩
缶，弹筝搏髀，而歌呼呜呜快耳者，真秦之声也；郑卫桑间，韶虞武象者，异国之
乐也。今弃击 而就郑卫，退弹筝而取韶虞，若是者何也？快意当前，适观而已矣。
今取人则不然，不问可否，不论曲直，非秦者去，为客者逐，然则是所重者在乎笆
乐珠玉，而所轻者在乎人民也。此非所以跨海内，致诸侯之术也。臣闻地广者粟多，
国大者人众，兵强者士勇。是以泰山不让士壤，故能成其大；河海不择细流，故能
就其深；王者不却众庶，故能明其德。是以地无四，方民无异国，四时充美，鬼神
降福。此五帝，叁王之所以无敌也。今乃弃黔首以资敌国，却宾客以业诸侯，使天
下之士退而不敢西向，裹足不入秦，此所谓藉寇兵而 盗粮者也。夫物不产於秦，可
宝者多；士不产於秦，而愿忠者众。今逐客以资敌国，损民以益雠，内自虚而外树
怨於诸侯，求国无危，不可得也。秦王乃除逐客之令，复李斯官。
<p><hr>
　　　　　　　　　　　　卜居
<p>
　　楚辞屈原既放，叁年，不得复见；竭知尽忠，而蔽鄣於谗，心烦虑乱，不知所
从。乃往见太卜郑詹尹曰：“余有所疑，愿因先生决之。”詹尹乃端策拂龟曰：
“君将何以教之？”屈原曰：“吾宁悃悃款款朴以忠乎？将送往劳来，斯无穷乎？
宁诛锄草茅，以力耕乎？将游大人，以成名乎？宁正言不讳，以危身乎？将从俗富
贵，以 生乎？宁超然高举，以保真乎？将 訾粟斯，喔咿儒儿，以事妇人乎？宁廉
洁正直，以自清乎？将突梯滑稽，如脂如韦，以 楹乎？宁昂昂若千里之驹乎？将泛
泛若水中之凫，与波上下， 以全吾躯乎？宁与骐骥亢轭乎？将随驽马之＊乎？宁与
黄鹄比翼乎？将与鸡 争食乎？此孰吉孰凶？何去何从？　　世溷浊而不清：蝉翼为
重，千钧为轻；黄钟毁弃，瓦釜雷鸣；谗人高张，贤士无名。吁嗟默默兮，谁知吾
之廉贞！”詹尹乃译策而谢曰：“夫尺有所短，寸有所长；物有所不足，智有所不
明；数有所不逮，神有所不通。用君之心，行君之意。龟策诚不能知此事。”
<p><hr>
　　　　　　　　　　　　渔父
<p>
　　屈原屈原既放，游於江潭，行吟泽畔，颜色憔悴，形容枯槁。渔父见而问之曰：
“子非叁闾大夫与！何故至於斯？”屈原曰：“举世皆浊我独清，众人皆醉我独醒，
是以见放。”渔父曰：“圣人不凝滞於物，而能与世推移。世人皆浊，何不 其泥而
扬其波？众人皆醉，何不哺其糟而 其酾？何故深思高举，自令放为？”屈原曰：
“吾闻之，新沐者必弹冠，新浴者必振衣；安能以身之察察，受物之汶汶者乎？宁
赴湘流，葬於江鱼之腹中；安能以皓皓之白，而蒙世俗之尘埃乎？”渔父莞尔而笑，
鼓 而去，乃歌曰：“沧浪之水清兮，可以濯吾缨；沧浪之水浊兮，可以濯吾足。”
遂去，不复与言。
<p><hr>
　　　　　　　　　　　　宋玉对楚王问
<p>
　　楚辞楚襄王问於宋玉曰：“先生其有遗行与？何士民众庶不誉之甚也！”宋玉
对曰：“唯，然，有之！愿大王宽其罪，使得毕其辞。客有歌於郢中者，其始曰
『下里巴人』，国中属而和者数千人；其为『阳阿薤露』，国中属而和者数百人；
其为『阳春白雪』，国中属而和者不过数十人；引商刻羽，杂以流徵，国中属而和
者，不过数人而已；是其曲弥高，其和弥寡。故鸟有凤而鱼有鲲，凤凰上击尢千里，
绝云霓，负苍天，翱翔乎杳冥之上；夫蕃篱之 ，岂能与之料天地之高哉？鲲鱼朝发
昆仑之墟，暴 於碣石，暮宿於孟诸；夫尺泽之鲵，岂能与之量江海之大哉？故非独
鸟有凤而鱼有鲲也，士亦有之。夫圣人瑰意琦行，超然独处；夫世俗之民，又安知
臣之所为哉？”
<p>
<hr><a href="gwgz05.html">下一卷</a>  <a href="gwgz.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷九　唐宋文</h2></center>
<p><hr>
　　　　　　　　　　　　桐叶封弟辨
<p>
　　迸之传者有言：“成王以桐叶与小弱弟戏，曰：『以封汝。』周公入贺。王曰：
『戏也。』周公曰：『天子不可戏。』乃封小弱弟於唐。”
<p>
　　吾意不然：王之弟当封耶，周公宜以时言於王，不待其戏，而贺以成之也；不
当封耶，周公乃成其不中之戏，以地以人，与小弱弟者为之王，其得圣乎？
<p>
　　且周公以王之言，不可苟焉而已，必从而成之耶？设有不幸，王以桐叶戏妇寺，
亦将举而从之乎？凡王者之德，在行之何若；设未得其当，虽十易之不为病；要於
其当，不可使易也，而况以其戏乎？若戏而必行之，是周公教王遂过也。
<p>
　　吾意周公辅成王宜以道，从容优乐，要归之大中而已。必不逢其失而为之辞；
又不当束缚之，驰骤之，使若牛马然，急则败矣。且家人父子，尚不能以此自克，
况号为君臣者耶！是直小丈夫者之事，非周公所宜用，故不可信。
<p>
　　或曰：『封唐叔，史佚成之。』
<p><hr>
　　　　　　　　　　　　捕蛇者说
<p>
　　永州之野产异蛇：黑质而白章，触草木尽死；以 人，无御之者。然得而 之以
为饵，可以已大风、挛 、镂疠，去死肌，杀叁虫。其始太医以王命聚之，岁赋其二；
募有能捕之者，当其租入。永之人争奔走焉。
<p>
　　有蒋氏者，专其利叁世矣。问之，则曰：“吾祖死於是，吾父死於是，今吾嗣
为之十二年，几死者数矣。”言之貌若甚戚者。余悲之，且曰：“若毒之乎？余将
告於莅事者，更若役，复若赋，则如何？”蒋氏大戚，汪然出涕，曰：“君将哀而
生之乎？则吾斯役之不幸，未若复吾赋不幸之甚也。向吾不为斯役，则久已病矣。
自吾氏叁世居是乡，积於今六十岁矣。而乡邻之生日蹙，殚其地之出，竭其庐之入。
号呼而转徙，饿渴而顿踣。触风雨，犯寒暑，呼嘘毒疠，往往而死者，相藉也。曩
与吾祖居者，今其室十无一焉。与吾父居者，今其室十无二叁焉。与吾居十二年者，
今其室十无四五焉。非死即徙尔，而吾以捕蛇独存。悍吏之来吾乡，叫嚣乎东西，
隳突乎南北；哗然而骇者，虽鸡狗不得宁焉。吾恂恂而起，视其缶，而吾蛇尚存，
则弛然卧。谨食之，时而献焉。退而甘食其土之有，以尽吾齿。盖一岁之犯死者二
焉，其馀则熙熙而乐，岂若吾乡邻之旦旦有是哉。今虽死乎此，比吾乡邻之死则已
後矣，又安敢毒耶？”
<p>
　　余闻而愈悲，孔子曰：“苛政猛於虎也！”吾尝疑乎是，今以蒋氏观之，犹信。呜
呼！孰知赋敛之毒，有甚於是蛇者乎！笔为之说，以俟夫观人风者得焉。
<p><hr>
　　　　　　　　　　　　种树郭橐驼传
<p>
　　冰橐驼，不知始何名。病偻，隆然伏行，有类橐驼者，故乡人号之驼。驼闻之，
曰：“甚善！名我固当。”因舍其名，亦自谓橐驼云。
<p>
　　其乡曰丰乐乡，在长安西。驼业种树，凡长安豪富人为观游及卖果者，皆争迎
取养。视驼所种树，或移徙，无不活；且硕茂，蚤实以蕃。他植者虽窥伺效慕，莫
能如也。
<p>
　　有问之，对曰：“橐驼非能使木寿且孳也，以能顺木之天，以致其性焉尔。凡
植木之性，其本欲舒，其培欲平，其土欲故，其 欲密。既然已，勿动勿虑，去不复
顾其莳也若子，其置也若弃，则其天者全，而其性得矣。故吾不害其长而已，非有
能硕而茂之也。不抑耗其实而已，非有能蚤而蕃之也。他植者则不然：根拳而土易：
其培之也，若不过焉则不及。苟有能反是者，则又爱之太殷，忧之太勤。旦视而暮
抚，已去而复顾；甚者爪其肤以验其生枯，摇其本以观其疏密，而木之性日以离矣。
虽曰爱之，其实害之；虽曰忧之，其实雠之；故不我若也，吾又何能为哉？”
<p>
　　问者曰：“以子之道，移之官理，可乎？”驼曰：“我知种树而已，官理非吾
业也。然吾居乡，见长人者，好烦其令，若甚怜焉，而卒以祸。旦暮，吏来而呼曰：
『官命促尔耕，尔植，督尔获，蚤缲而绪，蚤织而缕，字而幼孩，遂而鸡豚！』鸣
鼓而聚之，击木而召之。吾小人辍飧饔以劳吏，且不得暇，又何以蕃吾生安吾性耶？
故病且殆。若是，则与吾业者，其亦有类乎？”
<p>
　　周者嘻曰：“不亦善夫！吾问养树，得养人术。”传其事以为官戒也。
<p><hr>
　　　　　　　　　　　　梓人传
<p>
　　裴封叔之第，在光德里。有梓人款其门，愿 隙宇而处焉。所职，寻、引、规、
矩、绳、墨，家不居砻 之器。问其能，曰：“吾善度材，视栋宇之制，高深圆方短
长之宜，吾指使而群工役焉。舍我，众莫能就一宇。故食於官府，吾受禄叁倍；作
於私家，吾收其宜大半焉。
<p>
　　他日入其宜，其床阙足而不能理，曰：“将求他工。”余甚笑之，谓其无能而
贪禄嗜货者。
<p>
　　其後京兆尹将饰官署，余往过焉。委群材，会群工，成执斧斤，或执刀锯，皆
环立向之。梓人左持引，右执杖，而中处焉。量栋宇之任，视木之能举，挥其杖，
曰“斧！”彼执斧者奔而右；顾而指曰：“锯！”彼执锯者趋而左。俄而，斤者 ，
刀者削，皆视其色，俟其言，莫敢自断者。其不胜任者，怒而退之，亦莫敢愠焉。
画宫於堵，盈尺而曲尽其制，计其毫 而构大厦，无进退焉。既成，书於上栋曰：
“某年、某月、某日、某建”。则其姓字也。凡执用之工不在列。余圜视大骇，然
後知其术之工大矣。
<p>
　　继而叹曰：彼将舍其手艺，专其心智，而能知体要者欤！吾闻劳心者役人，劳
力者役於人。彼其劳心者欤！能者用而智者谋；彼其智者欤！是足为佐天子，相天
下法矣。物莫近乎此也。彼为天下者本於人。其执役者为徒隶，为乡师、里胥；其
上为下士；又其上为中上，为上士；又其上为大夫，为卿，为公：离而为六职，判
而为百役。外薄四海，有方伯、连率。郡有守，邑有宰，皆有佐政；其下有胥吏，
又其下皆有啬夫、版尹以就役焉，犹众工之各有执役以食力也。
<p>
　　彼佐天子，相天下者，举而加焉，指而使焉，条其纲纪而盈缩焉，齐其法制而
整顿焉；犹梓人之有规、矩、绳、墨以定制也。择天下之士，使称其职；居天下之
人，使安其业。视都知野，视野知国，视国知天下，其远迩细大，可手据其图而究
焉；犹梓人画宫於堵，而绩於成也。能者进而由之，使无所德；不能者退而休之。
亦莫敢愠；不炫能，不矜名，不亲小劳，不侵众官，日与天下之英下才，讨论其大
经，犹梓人之善运众工而不伐艺也。夫然後相道得而万国理矣。
<p>
　　相道既得，万国既理，天下举首而望曰：“吾相之功也！”後之人循迹而慕曰：
“彼相之才也！”士或谈殷、周之理者，曰：“伊、傅、周、召。”其百执事之勤
劳，而不得纪焉；犹梓人自名其功，而执用者不列也。大哉相乎！通是道者，所谓
相而已矣。其不知体要者反此；以恪勤为公，以簿书为尊，炫能矜名，亲小劳，侵
众官，窃取六职、百役之事，听听於府庭，而遗其大者远者焉，所谓不通是道者也；
犹梓人而不知绳墨之曲直，规矩之方圆，寻引之短长，姑夺众工之斧斤刀锯以佐其
艺，又不能备其工，以至败绩，用而无所成也！不亦谬欤！
<p>
　　或曰：“彼主为室者，傥或发其私智，牵制梓人之虑，夺其世守，而道谋是用。
虽不能成功，岂其罪耶？亦在任之而已！”
<p>
　　余曰：“不然！夫绳墨诚陈，规矩诚设，高者不可抑而下也，狭者不可张而广
也。由我则固，不由我则圮。彼将乐去固而就圮也，则卷其术，默其智，悠尔而去。
不屈吾道，是诚良梓人耳！其或嗜其货利，忍而不能舍也，丧其制量，屈而不能守
也，栋桡屋坏，则曰：“『非我罪也』！可乎哉？可乎哉？”
<p>
　　余谓梓人之道类於相，故书而藏之。梓人，盖古之审曲面势者，今谓之“都料
匠”云。余所遇者，杨氏，潜其名。
<p><hr>
　　　　　　　　　　　　钴 潭西小邱记
<p>
　　得西山後八日，寻山口西北道二百步，又得钴 潭。西二十五步，当湍而浚者为
鱼梁。梁之上有邱焉，生竹树。其石之突怒偃蹇，负土而出，争为奇状者，殆不可
数：其 然相累而下者，若牛马之饮於溪；其冲然 列而上者，若罴之登於山。邱之
小能一亩，可以笼而有之。
<p>
　　问其主，曰：“唐氏之弃地，货而不售。”问其价，曰：“止四百。”予怜而
售之。李深源元克己时同游，皆大喜，出自意外。即更取器用。铲刈秽草，伐去恶
木，烈火而焚之。嘉木立，美竹露，奇石显。由其中以望，则山之高，云之浮，溪
之流，鸟兽之遨游，举熙熙然回巧献技，以效兹邱之下。枕席而卧，则清泠之状与
目谋，　　之声与耳谋，悠然而虚者与神谋，渊然而静者与心谋。不匝旬而得异地
者二，虽古好事之士，或未能至焉。
<p>
　　噫！以兹邱之胜，致之澧镐 杜，则贵游之士争买者，日增千金而愈不可得。今
弃是州也，农夫渔父，过而陋之。价四百，连岁不能售；而我与深源克己独喜得之，
是其果有遭乎。书於石，所以贺兹邱之遭也。
<p><hr>
　　　　　　　　　　　　小石城山记
<p>
　　自西山道口径北，逾黄茅岭而下，有二道：其一西出，寻之无所得。其一少北
而东，不过四十丈，土断而川分，有积石横当其垠。其上为睥睨梁 之形，其旁出堡
坞，有若门焉，窥之正黑。投以小石，洞然有水声。其响之激越，良久乃已。环之
可上，望甚远。无土壤而生嘉树美箭，益奇而坚。其疏数偃仰，类智者所施设也。
<p>
　　噫！吾疑造物者之有无久矣，及是愈以为诚有。又怪其不为之中州，而列是夷
狄，更千百年不得一售其伎，是固劳而无用神者。倘不宜如是，则其果无乎。或曰：
“以慰夫贤而辱於此者。”或曰：“其气之灵，不为伟人，而独为是物，故楚之南，
少人而多石。”是二者，予未信之。
<p><hr>
　　　　　　　　　　　　始得西山宴游记
<p>
　　自余为 人，居是州，恒惴栗；其隙也，则施施而行，漫漫而游。日与其徒上高
山，入深林，穷回溪；幽泉怪石，无远不到。到则披草而坐，倾 而醉，醉则更相枕
以卧。意有所极，梦亦同趣。觉而起，起而归。以为凡是州之山有异态者，皆我有
也，而未始知西山之怪特。
<p>
　　今年九月二十八日，因坐法华西亭，望西山，始指异之。遂命仆过湘江，缘染
溪，斫榛莽，焚茅 ，穷山之高而止。攀援而登，箕踞而遨，则凡数州之土壤，皆在
衽席之下。其高下之势，岈然 然，若垤若穴，尺寸千里，攒蹙累积，莫得 隐；萦
青缭白，外与天际，四望如一。然後知是山之特出，不与培 为类。悠悠乎与灏气俱，
而莫得其涯；洋洋乎与造物者游，而不知其所穷。引觞满酌，颓然就醉，不知日之
入，苍然暮色，自远而至，至无所见，而犹不欲归。心凝形释，与万化冥合。然後
知吾向之未始游，游於是乎始，故为之文以志。是岁元和四年也。
<p><hr>
　　　　　　　　　　　　袁家渴记
<p>
　　由冉溪西南，水行十里，山水之可取者五，莫若钴 潭。由溪口而西，陆行，可
取者八、九，莫若西山。由朝阳 东南，水行，至芜江，可取者叁，莫若袁家渴。皆
永中幽丽奇处也。
<p>
　　楚、越之间方言，谓水之反流者为“渴”。音若“衣褐”之“褐”。渴，上与
南馆高嶂合，下与百家濑合。其中重洲、小溪、澄潭、浅渚，间厕曲折。平者深黑，
峻者沸白。舟行若穷，忽又无际。
<p>
　　有小山出水中。山皆美石，上生青丛，冬夏常蔚然。其旁，多 洞。其下，多白
砾。其树，多枫、 、石楠、 、槠、樟、柚。草则兰、芷。又有异卉，类合欢而蔓
生　　水石。每风自四山而下，振动大木，掩苒众草，纷红骇绿，蓊 香气；冲涛旋
濑，退贮溪谷；摇葳蕤，与时推移。其大都如此。余无以穷其状。
<p>
　　永之人未尝游焉，余得之，不敢专也。出而传於世。其地世主袁氏，故以名焉。
<p><hr>
　　　　　　　　　　　　琵琶行并序
<p>
　　元和十年，予左迁九江郡司马。明年秋，送客湓浦口。闻舟船中夜弹琵琶者，
听其音，铮铮然，有京都声。问其人，本长安倡女，尝学琵琶於穆曹二善才。年长
色衰，委身为贾人妇。遂命酒，使快弹数曲。曲罢，悯然自叙少小时欢乐事；今漂
沦憔悴，转徙於江湖间。余出官二年，恬然自安，感斯人言，是夕始学有迁谪意，
因为长句，歌以赠之。凡六百一十六言，命曰：“琵琶行。”
<p>
　　浔阳江头夜送客，枫叶荻花秋瑟瑟。主人下马客在船，举酒欲饮无管弦；醉不
成欢惨将别，别时茫茫江浸月。
<p>
　　忽闻水上琵琶声，主人忘归客不发。寻声 问弹者谁？琵琶声停欲语迟。移船相
近邀相见，添酒回灯重开宴。千呼万唤始出来，犹抱琵琶半遮面。转轴拨弦叁两声，
未成曲调先有情：弦弦掩抑声声思，似诉平生不得志。低眉信手续续弹，说尽心中
无限事，轻拢慢捻抹复挑，初为霓裳後绿腰。大弦嘈嘈如急雨，小弦切切如私语，
嘈嘈切切错杂弹，大珠小珠落玉盘。间关莺语花底滑，幽咽泉流戈下滩；水泉冷涩
弦凝绝，凝结不通声暂歇。别有幽愁 恨生，此时无声胜有声。银瓶乍破水浆迸，铁
骑突出刀枪鸣。曲终收拨当心画，四弦一声如裂帛。东船西舫悄无言，唯见江人秋
月白。
<p>
　　沈吟放拨插弦中，整顿衣裳起敛容。自言：“本是京城女，家在虾蟆陵下住，
十叁学得琵琶成，名属教坊第一部。曲罢曾教善才伏，妆成每被秋娘妒；五陵年少
争缠头一曲红绡不知数；钿头云篦击节碎，血色罗裙翻酒污。今年欢笑复明年，秋
月春风等闲度。弟走从军阿姨死，暮去朝来颜色故。门前冷落车马稀，老大嫁作商
人妇！商人重利轻离别，前月浮梁买茶去；去来江口守空船， 船月明江水寒。夜深
忽梦少年事，梦啼妆泪红阑干。”
<p>
　　我闻琵琶已叹息，又闻此语重唧唧！同是天涯沦落人，相逢何必曾相识！我从
去年辞帝京，谪居卧病浔阳城；浔阳地僻无音乐，终岁不闻丝竹声。住近湓江地低
，黄芦苦竹绕宅生；其间旦暮闻何物？鹃啼血猿哀鸣杜。春江花朝秋月夜，往往取
酒还独倾。岂无山砍与村笛？呕哑嘲哳难为听。
<p>
　　今夜闻君琵琶语，如听仙乐耳暂明。莫辞更坐弹一曲，为君翻作琵琶行。感我
此言良久立，却坐促弦弦转急；凄凄不似向前声，满座重闻皆掩泣。座中泣下谁最
多？江州司马青衫 。
<p><hr>
　　　　　　　　　　　　与元微之书
<p>
　　四月十日夜，乐天白：
<p>
　　微之，微之，不见足下面已叁年矣；不得足下书欲二年矣。人生几何，离阔如
此！况以胶漆之心，置於胡越之身，进不得相合，退不能相忘，牵挛乖隔，各欲白
首。微之，微之，如何！如何！天实为之，谓之奈何！
<p>
　　仆初到浔阳时，有熊孺登来，得足下前年病甚时一札，上报疾状，次叙病心，
终论平生交分。且云：“危 之际，不暇及他，惟收数帙文章，封题其上，曰：『他
日送达白二十二郎，便请以代书。』”悲哉！微之於我也，其若是乎！又睹所寄闻
仆左降诗，云：
<p>
　　“残灯无焰影幢幢，此夕闻君谪九江。垂死病中惊坐起，暗风吹雨入寒窗。”
此句他人尚不可闻，况仆心哉！至今每吟，犹恻恻耳。且置是事，略叙近怀。
<p>
　　仆自到九江，已涉叁载，形骸且健，方寸甚安。下至家人，幸皆无恙。长兄去
夏自徐州至，又有诸院孤小弟 六、七人，提挈同来。昔所牵念者，今悉置在目前，
得同寒暖饥饱：此一泰也。
<p>
　　江州风候稍凉，地少瘴疠，乃至蛇虺蚊蚋，虽有甚稀。湓鱼颇肥，江酒极美，
其馀食物，多类北地。仆门内之口虽不少，司马之俸虽不多，量入俭用，亦可自给，
身衣口食，且免求人：此二泰也。
<p>
　　仆去年秋始游卢山，到东、西二林间香炉峰下，见云水泉石，胜绝第一，爱不
能舍，因置草堂前有乔松十数株，修竹千馀竿；青萝为墙垣，白石为桥道；流水周
於舍下，飞泉落於檐间；红榴白莲，罗生池砌；大抵若是，不能殚记。每一独往，
动弥旬日，平生所好者，尽在其中，不惟忘归，可以终老：此叁泰也。
<p>
　　计足下久得仆书，必加忧望；今故录叁泰，以先奉报。其馀事况，条写如後云
云。
<p>
　　微之，微之，作此书夜，正在草堂中，山窗下，信手把笔，随意乱书，封题之
时，不觉欲曙。举头但见山僧一、两人，或坐或睡；又闻山猿谷鸟，哀鸣啾啾。平
生故人，去我万里。瞥然尘念，此际 生。馀习所牵，便成叁韵云：
<p>
　　“忆昔封书与君夜，金銮殿後欲明天。今夜封书在何处？庐山庵里晓灯前。笼
鸟槛猿俱未死，人间相见是何年？”
<p>
　　微之，微之！此夕此心，君知之乎！
<p>
　　乐天顿首
<p><hr>
　　　　　　　　　　　　阳楼记
<p>
　　庆历四年春，滕子京谪守巴陵郡。越明年，政通人和，百废具兴，乃重修岳阳
楼，增其旧制，刻唐贤今人诗赋於其上；属予作文以记之。
<p>
　　予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖
夕阴，气象万千；此则岳阳楼之大观也，前人之述备矣。然则北通巫峡，南极潇湘，
迁客骚人，多会於此，览物之情，得无异乎？
<p>
　　若夫霪雨霏霏，连月不开；阴风怒号，浊浪排空；日星隐耀，山岳潜形；商旅
不行，樯倾楫摧；薄暮冥冥，虎啸猿啼；登斯楼也，则有去国怀乡，忧谗畏讥，满
目萧然，感极而悲者矣。
<p>
　　至若春和景明，波澜不惊，上下天光，一碧万顷；沙鸥翔集，锦鳞游泳，岸芷
汀兰，郁郁青青。而或长烟一空，皓月千里，浮扁跃金，静影沈璧，渔歌互答，此
乐何极！登斯楼也，则有心旷神怡，宠辱偕忘、把酒临风，其喜洋洋者矣。
<p>
　　嗟夫！予尝求古仁人之心，或异二者之为，何哉？不以物喜，不以己悲，居庙
堂之高，则忧其民；处江湖之远，则忧其君。是进亦忧，退亦忧；然则何时而乐耶？
其必曰：“先天下之忧而忧，後天下之乐而乐”乎！噫！微斯人，吾谁与归！时六
年九月十五日。
<p><hr>
　　　　　　　　　　　　谏院题名记
<p>
　　迸者谏无官，自公卿大夫，至於工商，无不得谏者。汉兴以来，始置官。
<p>
　　夫以天下之政，四海之众，得失利病，萃於一官；使言之，其为任亦重矣。居
是官者，当志其大，舍其细；先其急，後其缓；专利国家而不为身谋。彼汲汲於名
者，犹汲汲於利也，其间相去何远哉？
<p>
　　天禧初，真宗诏置谏官六员，责　其职事。庆历中，钱君始书其名於版，光恐
久而漫灭。嘉佑八年，刻於石。後之人将历指其名而议之曰：“某也忠，某也诈，
某也直，某也曲。”呜呼！可不惧哉！
<p><hr>
　　　　　　　　　　　　训俭示康
<p>
　　吾本寒家，世以清白相承。吾性不喜华靡，自为乳儿，长者加以金银华美之服，
辄羞赧弃去之。二十忝科名，闻喜宴独不戴花。同年曰：“君赐不可违也。”乃簪
一花。平生衣取蔽寒，食取充腹；亦不敢服垢弊以矫俗干名，但顺吾性而已。
<p>
　　众人皆以奢靡为荣，吾心独以俭素为美。人皆嗤吾固陋，吾不以为病。应之曰：
孔子称“与其不逊也宁固”；又曰“以约失之者鲜矣”；又曰“士志於道，而耻恶
衣恶食者，未足与议也。”古人以俭为美德，今人乃以俭相诟病。嘻，异哉！
<p>
　　近岁风俗尤为侈靡，走卒类士服，农夫蹑丝履。吾记天圣中，先公为群牧判官，
客至未尝不置酒，或叁行、五行，多不过七行。酒酤於市，果止於梨、栗、枣、柿
之类；肴止於脯醢、菜羹，器用瓷漆。当时士大夫家皆然，人不相非也。会数而礼
勤，物薄而情厚。近日士大夫家，酒非内法，果、肴非远方珍异，食非多品，器皿
非满案，不敢会宾友，常数月营聚，然後敢发书。苟或不然，人争非之，以为鄙吝。
故不随俗靡者盖鲜矣。嗟乎！风俗颓敝如是，居位者虽不能禁，忍助之乎！
<p>
　　又闻昔李文靖公为相，治居第於封丘门内，厅事前仅容旋马，或言其太隘。公
笑曰：“居第当传子孙，此为宰相厅事诚隘，为太祝奉礼厅事已宽矣。”参政鲁公
为谏官，真宗遣使急召之，得於酒家，既入，问其所来，以实对。上曰：“卿为清
望官，奈何饮於酒肆？”对曰：“臣家贫，客至无器皿、肴、果，故就酒家觞之。”
上以无隐，益重之。张文节为相，自奉养如为河阳掌书记时，所亲或规之曰：“公
今受俸不少，而自奉若此。公虽自信清约，外人颇有公孙布被之讥。公宜少从众。”
公叹曰：“吾今日之俸，虽举家锦衣玉食，何患不能？顾人之常情，由俭入奢易，
由奢入俭难。吾今日之俸岂能常有？身岂能常存？一旦异於今日，家人习奢已久，
不能顿俭，必致失所。岂若吾居位、去位、身存、身亡，常如一日乎？”呜呼！大
贤之深谋远虑，岂庸人所及哉！
<p>
　　御孙曰：“俭，德之共也；侈，恶之大也。”共，同也；言有德者皆由俭来也。
夫俭则寡欲：君子寡欲，则不役於物，可以直道而行；小人寡欲，则能谨身节用，
远罪丰家。故曰：“俭，德之共也。”侈则多欲：君子多欲则贪慕富贵，枉道速祸；
小人多欲则多求妄用，败家丧身；是以居官必贿，居乡必盗。故曰：“侈，恶之大
也。”
<p>
　　昔正考父 粥以 口；孟僖子知其後必有达人。季文子相叁君，妾不衣帛，马不
食粟，君子以为忠。管仲镂簋朱 、山 藻 ，孔子鄙其小器。公叔文子享卫灵公，史
知其及祸；及戍，果以富得罪出亡。何曾日食万钱，至孙以骄溢倾家。石崇以奢靡
夸人，卒以此死东市。近世寇莱公豪侈冠一时，然以功业大，人莫之非，子孙习其
家风，今多穷困。
<p>
　　其馀以俭立名，以侈自败者多矣，不可遍数，聊举数人以训汝。汝非徒身当服
行，当以训汝子孙，使知前辈之风俗云。
<p><hr>
　　　　　　　　　　　　鲁仲连义不帝秦
<p>
　　王陵攻邯郸，少利，益发卒佐陵，陵亡五校，乃以王 代王陵。赵王使平原君求
救於楚，楚王使春申君将兵救赵。魏王亦使将军晋鄙将兵十万救救。秦王使谓魏王
曰：“吾攻赵，旦暮且下；诸侯敢救之者，吾己拔赵，必移兵先击之。”魏王恐，
遣人止晋鄙留兵壁邺，名为救赵，实挟两端。又使将军新垣衍闲入邯郸，因平原君
说赵王，欲共尊秦为帝，以却其兵。
<p>
　　齐人鲁仲连在邯郸，闻之，往见新垣衍，曰：“彼秦者，弃礼义而上首功之国
也。彼即肆然而为帝於天下，则连有蹈东海而死耳，不愿为之民也！且梁未睹秦称
帝之害故耳，吾将使秦王烹醢梁王！”新垣衍怏然不悦，曰：“先生恶能使秦王烹
醢梁王？”鲁仲连曰：“固也，吾将言之。昔者，九侯、鄂侯、文王，纣之叁公也。
九侯有子而好，献之於纣，纣以为恶，醢九侯。鄂侯争之 ，辩之疾，故脯鄂侯。文
王闻之，喟然而叹，故拘之牖里之库百日，欲令之死。今秦万乘之国也，梁亦万乘
之国也，俱据万乘之国，各有称王之名；奈何睹其一战而胜，欲从而帝之，卒就脯
醢之地乎？且秦无已而帝，则将行其天子之礼，以号令於天下；则且变易诸侯之大
臣—彼将夺其所不肖而与其所贤，夺其所憎而与其所爱。彼又将使其子女谗妾为诸
侯妃姬，处梁之宫，梁王安得晏然而已乎？而将军又何以得故宠乎？”新垣衍起，
再拜，曰：“吾乃今知先生天下之士也！吾请出，不敢复言帝秦矣！”
<p><hr>
　　　　　　　　　　　　义田记
<p>
　　范文正公，苏人也，平生好施与，择其亲而贫，疏而贤者，咸施之。
<p>
　　方贵显时，置负郭常稔之田千亩，号曰义田，以养济群族之人。日有食，岁有
衣，嫁娶婚葬，皆有赡。择族之长而贤者主其计，而时其出纳焉。日食人一升，岁
衣人一缣，嫁女者五十千，再嫁者叁十千，娶妇者叁十千，再娶者十五千，葬者如
再嫁之数，葬幼者十千。族之聚者九十口，岁入给稻八百斛；以其所入，给其所聚，
沛然有馀而无穷。仕而家居俟代者与焉；仕而居官者罢其给。此其大较也。
<p>
　　初公之未贵显也，尝有志於是矣，而力未逮者叁十年。既而为西帅，及参大政，
於是始有禄赐之入，而终其志。公既殁，後世子孙修其业，承其志，如公之存也。
公既占充禄厚，而贫络其身。殁之日，身无以为敛，子无以为丧，惟以施贫活族之
义，遗其子而已。
<p>
　　昔晏平仲敝车羸马，桓子曰：“是隐君之赐也。”晏子日：“自臣之贵，父之
族，无不乘车者；母之族，无不足於衣食者；妻之族，无冻馁者；齐国之士，待臣
而举火者，叁百馀人。如此而为隐君之赐乎？彰君之赐乎？”於是齐侯以晏子之觞
而觞桓子。予尝爱晏子好仁，齐侯知贤，而桓子服义也。又爱晏子之仁有等级，而
言有次也；先父族，次母族，次妻族，而後及其疏远之贤。孟子曰“亲亲而仁民，
仁民而爱物。”晏子为近之。观文正之义，贤於平仲，其规模远举又疑过之。
<p>
　　呜呼！世之都叁公位，享万锺禄，其邸第之雄，车舆之饰，声色之多，妻孥之
富，止乎一己；而族之人不得其门而入者，岂少哉！况於施贤乎！其下为卿大夫，
为士，廪稍之充，奉养之厚，止乎一己；族之人瓢囊为沟中饥者，岂少哉？况於他
人乎！是皆公之罪人也。公之忠义满朝廷，事业满边隅，功名满天下，後必有史官
书之者，予可略也。独高其义，因以遗於世云。
<p><hr>
　　　　　　　　　　　　纵囚论
<p>
　　信义行於君子，而刑戮施於小人。刑入於死者，乃罪大恶极，此又小人之尤甚
者也。宁以义死，不苟幸生，而视死如归，此又君子之尤难者也。
<p>
　　方唐太宗之六年，录大辟囚叁百馀人，纵使还家，约其自归以就死，是君子之
难能，期小人之尤者以必能也。其囚及期，而卒自归，无後者，是君子之所难，而
小人之所易也，此岂近於人情哉？
<p>
　　或曰：“罪大恶极，诚小人矣。及施恩德以临之，可使变而为君子；盖恩德入
人之深，而移人之速，有如是者矣。”曰：“太宗之为此，所以求此名也。然安知
夫纵之去也，不意其必来以冀免，所以纵之乎？又安知夫疲纵而去也，不意其自归
而必获免，所以复来乎？夫意其必来而纵之，是上贼下之情也；意其必免而复来，
是下贼上之心也。吾见上下交相贼以成此名也，乌有所谓施恩德，与夫知信义者哉？
不然，太宗施德於天下，於兹六年矣。不能使小人不为极恶大罪，而一日之恩，能
使视死如归，而存信义，此又不通之论也。”
<p>
　　“然则，何为而可？”曰：“纵而来归，杀之无赦；而又纵之，而又来，则可
知为恩德之致尔。然此必无之事也。若夫纵而来归而赦之，可偶一为之尔。若屡为
之，则杀人者皆不死，是可为天下之常法乎？不可为常者，其圣人之法乎？是以尧
舜叁王之治，必本於人情；不立异以为高，不逆情以干誉。”
<hr><a href="gwgz10.html">下一卷</a>  <a href="gwgz.html">回目录</a>
</body></html>

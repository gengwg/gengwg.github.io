<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷十　宋文</h2></center>
<p><hr>
　　　　　　　　　　　　醉翁亭记
<p>
　　环滁皆山也。其西南诸峰，林壑尤美。望之蔚然而深秀者，琅琊也。山行六七
里，渐闻水声潺潺；而泻出於两峰之间者，酿泉也。逢回路转，有亭翼然临於泉上
者，醉翁亭也。作亭者谁？山之僧智仙也。名之者谁？太守自谓也。太守与客来饮
於此，饮少辄醉，而年又最高，故自号曰醉翁也。醉翁之意不在酒，在乎山水之间
也。山水之乐，得之心而寓之酒也。
<p>
　　若夫日出而林霏开，云归而 穴暝，晦明变化者，山间之朝暮也。野芳发而幽香，
佳木秀而繁阴，风霜高洁，水落而石出者，山间之四时也。朝而往，暮而归，四时
之景不同，而桨亦无穷也。
<p>
　　至於负者歌於涂，行者休於树，前者呼，後者应，伛偻提携，往来而不绝者，
滁人游也。临溪而渔，溪深而鱼肥；酿泉为酒，泉香而酒洌；山肴野蔌，杂然而前
陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗
者，众宾 也。苍颜白发，颓然乎其间者，太守醉也。
<p>
　　已而夕阳在山，人影散乱，太守归而宾客从也。树林阴翳，鸣声上下，游人去
而禽鸟乐也。然而禽鸟知山林之乐；而不知人之乐，人知从太守游而乐，而不知太
守之乐其乐也。醉能同其乐，醒能述以文者，太守也。太守谓谁？。庐陵欧阳修也。
<p><hr>
　　　　　　　　　　　　秋声赋
<p>
　　欧阳子方夜读书，闻有声自西南来者，悚然而听之，曰：“异哉！”初淅沥以
萧飒，忽奔腾而砰湃；如波涛夜惊，风雨骤至。其触於物也，　　铮铮，金铁皆鸣；
又如赴敌之兵，衔枚疾走，不闻号令，但闻人马之行声。
<p>
　　予谓童子：“此何声也？汝出视之。”童子曰：“星月皎洁，明河在天，四无
人声，声在树间。”
<p>
　　予曰：“噫嘻，悲哉！此秋声也，胡为而来哉？盖夫秋之为状也：其色惨淡，
烟霏云敛；其容清 ，天高日晶；其气栗冽，砭人肌鼻；其意萧条，山川寂寥。故其
为声也，凄凄切切，呼号愤发。丰草绿缛而争茂，佳木葱笼而可悦；草拂之而色变，
木遭之而叶脱；其所以摧败零落者，乃其一气之馀烈。
<p>
　　夫秋，刑官也，於时为阴：又兵象也，於行为金，是谓天地之义气，常以肃杀
而为心。天之於物，春生秋实。故其在乐也，商声主西方之音，夷则为七月之律。
商，伤也；物既老而悲伤。夷，戮也；物过盛而当杀。
<p>
　　嗟乎，草木无情，有时飘零。人为动物，惟物之灵。百忧感其心，万事劳其形。
有动于中，必摇其精。而况思其力之所不及，忧其智之所不能；宜其渥然丹者为槁
木，黟然黑者为星星。奈何以非金石之质，欲与草木而争荣？念谁为之戕贼，亦何
恨乎秋声！”
<p>
　　童子莫对，垂头而睡。但闻四壁虫声唧唧，如助余之叹息。
<p><hr>
　　　　　　　　　　　　祭石曼卿文
<p>
　　维治平四年七月日，具官欧阳修，谨遣尚书都省令史李 至於太清，以清酌庶羞
之奠，致祭于亡友曼卿之墓下，而吊之以文曰：
<p>
　　呜呼曼卿！生而为英，死而为灵。其同乎万物生死，而复归於无物者，暂聚之
形；不与万物共尽，而卓然其不朽者，後世之名。此自古圣贤，莫不皆然。而着在
简册者，昭如日星。
<p>
　　呜呼曼卿！吾不见子久矣，犹能 佛子之平生。其轩昂磊落，突兀峥嵘，而埋藏
於地下者，意其不化为樗壤，而为金玉之精。不然，生长松之千尺，产灵芝而九茎。
奈何茺烟野蔓，荆棘纵横，风凄露下，走 飞萤；但见牧童樵叟，歌吟而上下，与夫
惊禽骇兽，悲鸣踯躅而咿嘤！今固如此，更千秋而万岁兮，安知其不穴藏狐貉与鼯
　　　　　　？此自古圣贤亦皆然兮，独不见夫　　乎旷野与荒城！
<p>
　　呜呼曼卿！盛衰之理，吾固知其如此，而怠念畴昔，悲凉凄怆，不觉临风而陨
涕者，有愧乎太上之忘情。尚飨！
<p><hr>
　　　　　　　　　　　　泷冈阡表
<p>
　　呜呼！惟我皇考崇公，卜吉于泷冈之六十年，其子修始克表於其阡；非敢缓也，
盖有待也。
<p>
　　修不幸，生四岁而孤。太夫人守节自誓；居穷自力於衣食，以长以教，俾至於
成人。太夫人告之曰：“汝父为吏廉，而好施与，喜宾客；其俸禄虽薄，常不使有
馀。曰：『毋以是为我累。』故其亡也，无一瓦之覆，一垄之植，以庇而为生；吾
何恃而能自守邪？吾於汝父，知其一、二，以有待於汝也。自吾为汝家妇，不及事
吾姑；然知汝父之能养也。汝孤而幼，吾不能知汝之必有立；然知汝父之必将有後
也。吾之始归也，汝父免於母丧方逾年，岁时祭祀，则必涕泣，曰：『祭而丰，不
如养之薄也。』闲御酒食，则又涕泣，曰：『昔常不足，而今有馀，其何及也！』
吾始一、二见之，以为新免於丧适然耳；既而其後常然，至其终身，未尝不然。吾
虽不及事姑，而以此知汝父之能养也。汝父为吏，尝夜烛治官书，屡废而叹。吾问
之，则曰：『此死狱也，我求其生不得尔。』吾曰：『生可求乎？』曰：『求其生
而不得，则死者与我皆无恨也；矧求而有得邪？以其有得，则知不求而死者有恨也。
夫常求其生，犹失之死，而也常求其死也。』回顾乳者剑汝而立於旁，因指而叹，
曰：『术者谓我岁行在戍将死，使其言然，吾不及见儿之立也，後当以我语告之。』
其平居教他子弟，常用此语，吾早熟焉，故能详也。其施於外事，吾不能知；其居
於家，无所矜饰，而所为如此，是真发於中者邪！呜呼！其心厚於仁者邪！此吾知
汝父之必将有後也。汝其勉之！夫养不必丰，要於孝；利虽不得博於物，要其心之
厚於仁，吾不能教汝，此汝父之志也。”修泣而志之，不敢忘。
<p>
　　先公少孤力学，咸平叁年进士及第，为道州判官，泗绵二州推官；又为泰州判
官。享年五十有九，葬沙溪之泷冈。
<p>
　　太夫人姓郑氏，考讳德仪，世为江南名族。太夫人恭俭仁爱而有礼；初封福昌
县太君，进封乐安、安康、彭城叁郡太君。自其家少微时，治其家以俭约；其後常
不使过之，曰：“吾儿不能苟合於世，俭薄所以居患难也。”其後修贬夷陵，太夫
人言笑自若，曰：“汝家故贫贱也，吾处之有素。汝能安之，吾亦安矣。”自先公
之亡二十年，修始得禄而养。又十有二年，烈官于朝，始得赠封其亲。又十年，修
为龙图阁直学士，尚书吏部郎中，留守南京，太夫人以疾终于官舍，享年七十有二。
<p>
　　又八年，修以非才，入副枢密，遂参政事，又七年而罢。自登二府，天子推恩，
褒其叁世，故自嘉佑以来，逢国大庆，必加宠锡。皇曾祖府君累赠金紫光禄大夫、
太师、中书令；曾祖妣累封楚国太夫人。皇祖府君累赠金紫光禄大夫、太师、中书
令兼尚书令，祖妣累封吴国太夫人。皇考崇公，累赠金紫光禄大夫、太师、中书令
兼尚书令。皇妣累封越国太夫人。今上初郊，皇考赐爵为崇国公，太夫人进号魏国。
<p>
　　於是小子修泣而言曰：“呜呼！为善无不报，而迟速有时！，此理之常也。惟
我祖考，积善成德，宜享其隆，虽不克有於其躬，而赐爵受封，显荣褒大，实有叁
朝之锡命，是足以表见於後世，而庇赖其子孙矣。”乃列其世谱，具刻于碑，既又
载我皇考崇公之遗训，太夫人之所以教，而有待於修者，并揭于阡。俾知夫小子修
之德薄能鲜，遭时窃位，而幸全大节，不辱其先者，其来有自。
<p><hr>
　　　　　　　　　　　　五代史记一行传叙
<p>
　　呜呼！五代之乱极矣，传所谓“天地闭，贤人隐”之时欤！当此之时，臣弑其
君，子弑其父，而 绅之士，安其禄而立其廾，充然无复廉耻之色者皆是也。
<p>
　　吾以谓自古忠臣义士，安多出於乱世，而怪当时可道者何少也？岂果无其人哉？
虽曰干戈兴，学校废，而礼义衰，风俗隳坏，至於如此，然自古天下未尝无人也。
吾意必有自负之士， 世远去而不可见者。自古贤材有韫於中而不见於外，或穷居陋
巷，委身草莽，虽颜子之行，不遇仲尼而名不彰。况世变多故，而君子道消之时乎！
吾又以谓必有负材能，修节义，而沈沦於下，泯没而无闻者。求之传记，而乱世崩
离，文字残缺，不可复得，然仅得者四五人而已。
<p>
　　处乎山林而群麋鹿，虽不足以为中道；然与其食人之禄， 首而包羞，孰若无愧
於心，放身而自得？吾得二人焉，曰郑遨、张荐明。势利不屈其心，去就不违其义。
吾得一人焉，曰石昂。苟利於君，以忠获罪，而何必自明，有至死而不言者，此古
之义士也。吾得一人焉，曰程福 。五代之乱，君不君，臣不臣，父不父，子不子，
至於兄弟、夫妇，人伦之际，无不大坏，而天理几乎其灭矣。於此之时，能以孝弟
自修於一乡，而风行乎天下者，犹或有之。然其事迹不着，而无可纪次；犹其名氏
或因见於书者，吾亦不敢没，而其略可录者，示得一人焉，曰李自伦。作一行传。
<p><hr>
　　　　　　　　　　　　送徐无党南归序
<p>
　　草木鸟兽之为物，众人之为人，其为生虽异，而为死则同，一归於腐坏澌尽泯
灭而已。而众之中，有圣贤者，固亦生且死於其间，而独异於草木鸟兽众人者，虽
死而不朽，逾远而弥存也。其所以为圣贤者，修之於身，施之於事，见之於言，是
叁者所以能不朽而存也。修於身者，无所获；施於事者，有得有不得焉；其见於言
者，则又有能有不能也。施於事矣，不见於言可也。自诗书史记所传，其人岂必皆
能言之士哉？修於身矣，而不施於事，不见於言，亦可也。孔子弟子，有能政事者
矣，有能言语者矣。若颜回者，在陋巷曲肱饥卧而已；其群居则默然络日如愚人。
然自当时群弟子皆推尊之，以为不敢望而及。而後世更百千岁，亦未有能及之者。
其不朽而存者，固不待施於事，况於言乎？
<p>
　　予读班固艺文志，唐四库书目，见其所列，自叁代秦汉以来，着书之士，多者
至百馀篇，少者犹叁、四十篇，其人不可胜数；而散亡磨灭，百不一、二存焉。予
窃悲其人，文章丽矣，言语工矣，无异草木荣华之飘风，鸟兽好音之过耳也。方其
用心与力之劳，亦何异众人之汲汲营营，而忽然以死者，虽有迟有速，而卒与叁者
同归於泯灭，夫言之不可恃也盖如此。今之学者，莫不慕古圣贤之不朽，而勤一世
以尽心於文字间者，皆可悲也！
<p>
　　东阳徐生，少从予学为文章，稍稍见称於人。既去，而与群士试於礼部，得高
第；由是知名。其文辞日进，如水涌而山出。予欲摧其盛气而勉其思也，故於其归，
告以是言。然予固亦喜为文辞者，亦因以自警焉。
<p><hr>
　　　　　　　　　　　　辨奸论
<p>
　　事有必至，理有固然。惟天下之静者，乃能见微而知着。月晕而风，础润而雨，
人人知之。人事之推移，理势之相因，其疏阔而难知，变化而不可测者，孰与天地
阴阳之事。而贤者有不知，其故何也？好恶乱其中，而利害夺其外也。
<p>
　　昔者山巨源见王衍曰：“误天下苍生者，必此人也！”郭汾阳见卢杞曰：“此
人得志，吾子孙无遗类矣！”自今而言之，其理固有可见者。以吾观之，王衍之为
人，容貌言语，固有以欺世而盗名者。然不忮不求，与物浮沉，使晋无惠帝，仅得
中主，虽衍百千，何从而乱天下乎？卢杞之奸，固足以败国；然而不学文，容貌不
足以动人，言语不足以眩世，非德宗之鄙暗，亦何从而用之？由是言之，二公之料
二子，亦容有未必然也。
<p>
　　今有人，口诵孔老之言，身履夷齐之行，收召好名之士、不得志之人，相与造
作言语，私立名字，以为颜渊孟轲复出；而阴贼险狠，与人异趣，是王衍卢杞合而
为一人也，其祸岂可胜言哉！
<p>
　　夫面垢不忘先，衣垢不忘 ，此人之至情也。今也不然，衣臣虏之衣，食犬彘之
食，囚首丧面而谈诗书，此岂其情也哉？凡事之不近人情者，鲜不为大奸慝，竖刁
易牙开方是也。以盖世之名，而济其未形之患，虽有愿治之主，好贤之相，犹将举
而用之，则其为天下患，必然而无疑者，非特二子之比也。
<p>
　　孙子曰：“善用兵者，无赫赫之功。”使斯人而不用也，则吾言为过，而斯人
有不遇之叹，孰祸之至於此哉！不然，于下将被其祸，而吾获知言之名，悲夫！
<p><hr>
　　　　　　　　　　　　送石昌言北使引
<p>
　　昌言举进士时，吾始数岁，未学也。忆与群儿戏先府君侧，昌言从旁取枣栗啖
我，家居相近，又以亲戚故甚狎。昌言举进士，日有名。吾後渐长，亦稍佑读书，
学句读属对声律，未成而废；昌言闻吾废学，虽不言，察其意甚恨。後十馀年，昌
言及第第四人，守官四方，不相闻。吾日以壮大，乃能感悔，摧折复学。又数年，
游京师，见昌言长安，相与劳问，如平生欢；出文十数首，昌言甚喜称善。吾晚学
无师，虽日为文，中心自惭；及闻昌言说，乃颇自喜。
<p>
　　今十馀年，又来京师，而昌言官两制，乃为天子出使万里外强悍不屈之虏庭，
建大旆，从骑数百，送车千乘，出都门，意气慨然。自思为儿时，见昌言先府君旁，
安知其至此？富贵不足怪，吾於昌言独自有感也。大丈夫生不为将，得为使，折冲
口舌之间足矣。
<p>
　　往年彭任从富公使还，为我言曰：“既出境，宿驿亭，闻介马数万骑驰过，剑
槊相摩，终夜有声，从者怛然失色，及明，视道上马迹，尚心掉不自禁。”凡虏所
以夸耀中国者，多此类也；中类之人不测也，故或至於震惧而失辞，以为夷狄笑。
呜呼！何其不思之甚也！昔者奉春君使冒顿，壮士大马，皆匿不见，是以有平城之
役。今之匈奴，吾知其无日能为也。孟子曰：“说大人，则藐之。”况於夷狄！请
以为赠。
<p><hr>
　　　　　　　　　　　　留侯论
<p>
　　迸之所谓豪杰之士者，必有过人之节。人情有所不能忍者，匹夫见辱，拔剑而
起，挺身而斗，此不足为勇也。天下有大勇者，卒然临之而不惊，无故加之而不怒。
此其所挟持者甚大，而其志甚远也。
<p>
　　夫子房受书於圯上之老人也，其事甚怪；然亦安知其非秦之世，有隐君子者出
而试之。观其所以微见其意者，皆圣贤相与警戒之义；而世不察，以为鬼物，亦已
过矣。且其意不在书。
<p>
　　当韩之亡，秦之方盛也，以刀锯鼎镬待天下之士。其平居无罪夷灭者，不可胜
数。虽有贲、育，无所复施。夫持法太急者，其锋不可犯，而其势未可乘。子房不
忍忿忿之心，以匹夫之力而逞於一击之间；当此之时，子房之不死者，其间不能容
发，盖亦已危矣。千金之子，不死於盗贼，何者？其身之可爱，而盗贼之不足以死
也。子房以盖世之刀，不为伊尹、太公之谋，而特出於荆轲、聂政之计，以侥幸於
不死，此圯上老人之所为深惜者也。是故倨傲鲜腆而深折之。彼其能有所忍也，然
後可以就大事，故曰“孺子可教”也。
<p>
　　楚庄王伐郑伯肉袒牵羊以逆；庄王曰：“其君能下人，必能信用其民矣。”遂
舍之。句践之困於会稽，而归臣妾於吴者，叁年而不倦。且夫有报人之志，而不能
下人者，是匹夫之刚也。夫老人者，以为子房才有馀，而忧其度量之不足，故深折
其少年刚锐之气，使之忍不忿而就大谋。何则？非有生平之素，卒然相遇於草野之
间，而命以仆妾之役，油然而不怪者，此固秦皇之所不能惊，而项籍之所不能怒也。
<p>
　　臂夫高祖之所以胜，而项籍之所以败者，在能忍与不能忍之间而已矣。项籍唯
不能忍，是以百战百胜，而轻用其锋；高祖忍之，养其全锋，以待其弊，此子房教
之也。当淮阴破齐而欲自王，高祖发怒，见於词色。由此观之，犹有刚强不忍之气，
非子房其谁全之？
<p>
　　太史公疑子房以为魁梧奇伟，而其状貌乃如妇人女子，不称其志气。呜呼！此其所
以为子房欤！
<hr><a href="gwgz11.html">下一卷</a>  <a href="gwgz.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷一　周文</h2></center>
<p><hr>
　　　　　　　　　　　　郑伯克段于鄢　　隐公元年　　　　左传
<p>
　　初，郑武公娶于申，曰武姜。生庄公及共叔段。庄公寤生，惊姜氏，故名曰寤
生，遂恶之。爱共叔段，欲立之。亟请於武公，公弗许。
<p>
　　及庄公即位，为之请制。公曰：“制，邑也。虢叔死焉，佗邑唯命。”请京，
使居之，谓之京城大叔。
<p>
　　祭仲曰：“都城过百雉，国之害也。先王之制，大都不过参国之一，中、五之
一，小、九之一。今京不度，非制也，君将不堪。”公曰：“姜氏欲之，焉辟害。”
对曰：“姜氏厌之有？不如早为之所，无使滋蔓，蔓难图也。蔓草犹不可除，况君
之宠弟乎？”公曰：“多行不义，必自毙，子姑待之。”
<p>
　　既而大叔西鄙北贰於己。公子吕曰：“国不堪贰。君将若之何？欲与大叔，臣
请事之。若弗与，则请除之，无生民心。”公曰：“无庸，将自及。”
<p>
　　大叔又收贰以为己邑。至於于廪延。子封曰：“可矣！厚将得众。”公曰：
“不义不 ，厚将崩。”
<p>
　　大叔完聚，缮甲兵，具卒乘，将袭郑，夫人将启之。公闻其期曰：“可矣。”
命子封帅车二百乘以伐京，京叛大叔段。段入于鄢，公伐诸鄢。五月辛丑，大叔出
奔共。
<p>
　　书曰：“郑伯克段于鄢。”段不弟，故不言弟。如二君，故曰克。称郑伯，讥
失教也。谓之郑志，不言出奔，难之也。
<p>
　　遂 ，姜氏于城 ，而誓之曰：“不及黄泉，无相见也。”既而悔之。 考叔为
谷封人，闻之。有献於公，公赐之食。食舍肉，公问之。对曰：“小人有母，皆尝
小人之食矣。未尝君之羹，请以遗之。”公曰：“尔有母遗， 我独无。” 考叔曰：
“敢问何谓也？”公语之故，且告之悔。对曰：“君何患焉。若阙地及泉，隧而相
见，其谁曰不然？”公从之。
<p>
　　公入而赋：“大隧之中，其乐也融融。”姜出而赋：“大隧之外，其乐也泄泄。”
遂为母子如初。
<p>
　　君子曰：“ 考叔，纯孝也，爱其母，施及庄公。诗曰：『孝子不匮，永锡尔类。』
其是之谓乎。”
<p><hr>
　　　　　　　　　　　　周郑交质　　隐公叁年　　　　左传
<p>
　　郑武公、庄公为平王卿士。王贰于虢，郑伯怨王。王曰：“无之。”故周郑交
质：王子狐为质於郑，郑公子忽为质於周。
<p>
　　王崩，周人将畀虢公政。 四月，郑祭足帅师取温之麦；秋，又名成周之禾。周
郑交恶。
<p>
　　君子曰：“信不由中，质无益也。明恕而行，要之以礼，虽无有质，谁能间之？
苟有明信，涧溪沼 之毛，苹蘩 藻之菜，筐　　釜之器，潢污行潦之水，可 於鬼神，
可羞於王公；而况君子结二国之信，行之以礼，又焉用质？风有采蘩采苹，雅有行
苇 酌，昭忠信也。”
<p><hr>
　　　　　　　　　　　　石谏宠州吁　　隐公叁年　　　　左传
<p>
　　卫庄公娶于齐东宫得臣之妹，曰庄姜。美而无子，卫人所为赋硕人也。又娶于
陈，曰厉妫。生孝伯，早死。其娣戴妫，生桓公，庄姜以为己子。
<p>
　　公子州吁，嬖人之子也。有宠而好兵，公弗禁，庄姜恶之。
<p>
　　石 谏曰；“臣闻爱子，教之以义方，弗纳於邪。骄奢淫佚，所自邪也。四者之
来，宠禄过也。将立州吁，乃定之矣。若犹未也，阶之为祸。夫宠而不骄，骄而能
降，降而不憾，憾而能者，鲜矣。且夫贱妨贵，少陵长，远间亲，新间旧，小加大，
淫破义，所谓六逆也。君义，臣行，父慈，子孝，兄爱，弟敬，所谓六顺也。去顺
效逆，所以速祸也。君人者，将祸是务去，而速之，无乃不可乎。”弗听。
<p>
　　其子厚与州吁游，禁之，不可。桓公立，乃老。
<p><hr>
　　　　　　　　　　　　曹刿论战　　庄公十年　　　　左传
<p>
　　十年春，齐师伐我，公将战。曹刿请见，其乡人曰：“肉食者谋之，又何间焉？”
刿曰：“肉食者鄙，未能远谋。”遂入见。
<p>
　　问何以战？公曰：“衣食所安，弗敢专也，必以分人。”对曰：“小惠未偏，
民弗从也。”公曰：“牺牲玉帛，弗敢加也，必以信。”对曰：“小信未孚，神弗
福也。”公曰：“小大之狱，虽不能察，必以情。”对曰：“忠之属也，可以一战。
战则请从。
<p>
　　公与之乘，战於长勺。公将鼓之。刿曰：“未可。”齐人叁鼓，刿曰：“可矣。”
齐师败绩，公将驰之，刿曰：“未可。”下视其辙，登轼而望之，刿曰：“可矣。”
遂逐齐师。
<p>
　　既克，公问其故，对曰：“夫战，勇气也。一鼓作气，再而衰，叁而竭。彼竭
我盈，故克之。夫大国难测也，惧有伏焉；吾视其辙乱，望其旗靡，故逐之。”
<p><hr>
　　　　　　　　　　　　齐桓公伐楚盟屈完　　僖公四年　　　　左传
<p>
　　春，齐侯以诸之师侵蔡，蔡溃，遂伐楚。
<p>
　　楚子使与师言曰：“君处北海，寡人处南海，唯是风马牛不相及也。不虞君之
涉吾地也，何故？”
<p>
　　管仲对曰：“昔召康公命我先君大公曰：『五侯九伯，女实征之，以夹辅室。』
赐我先君履，东至於海，西至於河，南至於穆陵，北至於无棣。尔贡包茅不入，王
祭不共，无以缩酒，寡人是徵。昭王南征而不复，寡人是问。”对曰：“贡之不入，
寡君之罪也，敢不共给？昭王之不复，君其问诸水滨！”
<p>
　　师进，次於陉。
<p>
　　夏，楚子使屈完如师。师退，次於召陵。齐侯陈诸侯之师，与屈完乘而观之。
齐侯曰：“岂不是为？先君之好是继，与不同好何？”对曰：“君惠徼福於敞邑
之社稷，辱收寡君，寡君之愿也。”齐侯曰：“以此众战，谁能御之？以此攻城，
何城不克？”对曰：“君若以德绥诸侯，谁敢不服？君若以力，楚国方城以为城，
汉水以为池；虽众无所用之。”屈完及诸侯盟。
<p><hr>
　　　　　　　　　　　　宫之奇谏假道　　僖公五年　　　左传
<p>
　　晋侯复假道於虞以伐虢，宫之奇谏曰：“虢，虞之表也。虢亡，虞必从之。晋
不可启，寇不可 ，一之谓甚，其可再乎？谚所谓辅车相依， 亡齿寒者，其虞虢之
谓也。”
<p>
　　公曰：“晋，吾宗也。岂害我哉？”对曰：“大伯、虞仲，大王之昭也。大伯
不从，是以不嗣。虢仲、虢叔，王季之穆也。为文王卿士，勋在王室，藏於盟府。
将虢是灭，何爱於虞？且虞能亲於桓庄乎？其爱之也，桓庄之族何罪？而以为戮。
不唯逼乎？亲以宠逼，犹尚害之，况以国乎？”
<p>
　　公曰：“吾享祀丰 ，神必据我。”对曰：“臣闻之，鬼神非人实亲，惟德是依。
故周书曰：『皇天无亲，惟德是辅。』又曰：『黍稷非馨，明德惟馨。』又曰：
『民不易物，惟德 物。』如是则非德，民不和，神不享矣。神所冯依，将在德矣。
若晋取虞，而明德以荐馨香，神其吐之乎？”
<p>
　　弗听，许晋使。宫之奇以其族行，曰：“虞不腊矣！在此行也，晋不更举矣。”
<p>
　　冬，晋灭虢。师还，馆於虞，遂袭虞，灭之，执虞公。
<p><hr>
　　　　　　　　　　　　子鱼论战　　僖公二十二年　　　　左传
<p>
　　楚人伐宋以救郑，宋公将战。大司马固谏曰：“天之弃商久矣！君将兴之，弗
可赦也已。”弗听。
<p>
　　及楚人战于泓，宋人既成列，楚人未既济。司马曰：“彼众我寡，及其未既济
也，请击之。”公曰：“不可。”既济，而未成列，又以告。公曰：“未可。”既
陈而後击之，宋师败绩。公伤股，斗官歼焉。
<p>
　　国人皆咎公。公曰：“君子不重伤，不禽二毛。古之为军也，不以阻隘也。寡
虽亡国之馀，不鼓不成列。”子鱼曰：“君未知战。 敌之人，隘而不列，天赞我也。
阻而鼓之，不亦可乎？犹有惧焉！且今之 者，皆吾敌也。虽及胡 ，获则取之，何
有於二毛？明耻教战，求杀敌也。伤未及死，如何勿重？若爱重伤，若爱重伤，则
如勿伤。爱其二毛，则如服焉！叁军以利用也，金鼓以声气也，利而用之，阻隘可
也。声盛致志，鼓 可也。”
<p><hr>
　　　　　　　　　　　　介之推不言禄　　僖公二十四年　　　　左传
<p>
　　晋侯赏从亡者，介之推不言禄，禄亦弗及。
<p>
　　推曰：“献公之子九人，唯君在矣。惠怀无亲，外内弃之。天未绝晋，必将有
主。主晋祀者，非君而谁？天实置之，而二叁子以为己力，不亦诬乎？窃人之财，
犹谓之盗。况贪天之功，以为己力乎？下义其罪，上赏其奸，上下相蒙，难与处矣。”
<p>
　　其母曰：“盍亦求之？以死谁怼？”对曰：“尤而效之，罪又甚焉！且出怨言，
不食其食。”其母曰：“亦使知之，若何？”对曰：“言，身之文也。”身将隐，
焉用文之？是求显也。”其母曰：“能如是乎？与女偕隐。”遂隐而死。
<p>
　　晋侯求之不获，以, 上为之田。曰：“以志吾过，且旌善人。”
<p><hr>
　　　　　　　　　　　　烛之武退秦师　　僖公叁十年　　　　左传
<p>
　　晋侯泰伯围郑，以其无礼於晋，且贰於楚也。晋军函陵，秦军泛南。
<p>
　　佚之狐言於郑伯曰：“国危矣！若使烛之武见秦君，师必退。”公从之。辞曰：
“臣之壮也，犹不如人。今老矣，无能为也已。”公曰：“吾不能早用子，今急而
求子，是寡人之过也。然郑亡，子亦有不利焉。”许之，夜缒而出。
<p>
　　见秦伯曰：“秦晋围郑，郑既知亡矣。若亡郑而有益于君，敢以烦执事。越国
以鄙远，君知其难也。焉用亡郑以陪邻？邻之厚，君之薄也。若舍郑以为东道主，
行李之往来，共其乏困，君亦无所害。且君尝为晋君赐矣，许君焦、瑕，朝济而夕
设版焉，君之所知也。夫晋，何厌之有？既东封郑，又欲肆其西封，若不阙秦，将
焉取之？阙秦以利晋，唯君图之。”
<p>
　　秦伯说，与郑人盟。使杞子、逢孙、杨孙戍之，乃还。
<p>
　　子犯请击之，公曰：“不可，微夫人力不及此。因人之力而敝之，不仁。失其
所与，不知。以乱易整，不武。吾其还也。”亦去之。
<hr><a href="gwgz02.html">下一卷</a>  <a href="gwgz.html">回目录</a>
</body></html>

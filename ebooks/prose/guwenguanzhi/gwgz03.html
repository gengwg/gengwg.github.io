<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷叁　周文</h2></center>
<p><hr>
　　　　　　　　　　　　召公谏厉王止谤　　　　国语
<p>
　　厉王虐，国人谤王，召公告曰：“民不堪命矣！”王怒，得卫巫，使监谤者。
以告，则杀之。国人莫敢言，道路以目。
<p>
　　王喜，告召公曰：“吾能弭谤矣，乃不敢言。”召公曰：“是障之也，防民之
口，甚於防川。川壅而溃，伤人必多，民亦如之。是故为川者决之使导；为民者宣
之使言。故天子听政，使公卿至於列士献诗；瞽献曲；史献书；师箴；瞍赋；蒙诵；
百工谏；庶人传语；近臣尽辨；亲戚补察；瞽史教诲；耆艾修之；而後王斟酌焉，
是以事行而不悖。
<p>
　　民之有口，犹土之有山川也，财用於是乎出；犹其原隰之有衍沃也，衣食於是
乎生；口之宣言也，善败於是乎兴。行善而备败，其所以阜财用衣食者也。夫民虑
之於心，而宣之於口，成而行之胡可壅也。若壅其口，其与能几何？”
<p>
　　王弗听，於是国人莫敢出言。叁年，乃流王於彘。
<p><hr>
　　　　　　　　　　　　襄王不许请隧　　　　　国语
<p>
　　晋文公既定襄王郏，王劳之以地。辞，请隧焉，王弗许。曰：“昔我先王之有
天下也，规方千里，以为甸服。以供上帝山川百神之祀；以备百姓兆民之用；以待
不庭不虞之患。其馀以均分公侯伯子男，使各有宁宇，以顺及天地，无逢其灾害。
先王岂有赖焉？内官不过九御，外官不过九品，足以供给神 而已，岂敢厌纵其耳目
心腹，以乱百度。亦唯是死生之服物、采章，以临长百姓，而轻重布之，王何异之
有？
<p>
　　今天降祸灾於周室，余一人仅亦守府，又不佞以勤叔父，而班先王之大物，以
赏私德。其叔父实应且憎，以非余一人。余一人岂敢有爱，先民有言曰：『改玉改
行。』叔父若能光裕有德，更姓改物，以创制天下，自显庸也，而缩取备物以镇抚
百姓。余一人其流辟於裔土，何辞之有与？若犹是姬姓 也，尚将列为公侯，以复先
王之职，大物其未可改也。叔父其懋昭明德，物将自至，余何敢以私劳变前之大章，
以忝天下。其若先王与百姓何？何政令之为也？若不然，叔父有地而隧焉，余安能
知之？”
<p><hr>
　　　　　　　　　　　　敬姜论劳逸　　　　　国语
<p>
　　公父文伯退朝，朝其母，其母方绩，文伯曰：“以 之家而主犹绩，惧干季孙之
怒也。其以 为不能事主乎？”其母叹曰：“鲁其亡乎？使僮子备官而未之闻耶？居，
吾语女。昔圣王之处民也，择瘠土而处之，劳其民而用之，故长王天下。夫民劳则
思，思则善生；逸则淫，淫则忘善；忘善则恶心生。沃土之民不材，淫也。瘠土之
民，莫不向义，劳也。
<p>
　　是故天子大采朝日，与叁九公九卿，祖识地德，日中考政，与百官之政事。师
尹惟旅牧相，宣序民事。少采夕月，与大史司载纠虔天刑。日入，监九御，使洁奉
郊之粢盛，而後即安。诸侯朝修天子之业命，昼考其国国职，夕省其典刑，夜儆百
工，使无 淫，而後即安。卿大朝考其职，昼讲其庶政，夕序其业，夜庀其家事，而
後即安。士朝受业，昼而讲贯，夕而习复，夜而计过，无憾，而後即安。自庶人以
下，明而动，晦而休，无日以怠。王后亲织玄 ，公侯之夫人，加之　　。卿之内为
大带，命妇成祭服。列士之妻，加之以朝服。自庶士以下，皆衣其夫。社而赋事，
蒸而献功 ，男女效绩，愆则有辟。古之制也！君子劳心，小人劳力，先王之训也！
自上以下，谁敢淫心舍力？
<p>
　　今我寡也，尔又在下位，朝夕处事，犹恐忘先人之业。况有怠惰，其何以避辟？
吾冀而朝夕修我，曰：『必无废先人。』尔今曰：『胡不自安？』以是承君之官，
余惧穆伯之绝祀也？”
<p>
　　仲尼闻之曰：“弟子志之，季氏之妇不淫矣！”
<p><hr>
　　　　　　　　　　　　句践复国　　　　　　国语
<p>
　　越王句践栖於会稽之上，乃号令於叁军曰；“凡我父兄昆弟及国子姓，有能助
寡谋而退吴者，吾与之共知越国之政。”大夫种进对曰；“臣闻之，贾人夏则资皮，
冬则资 ；旱则资舟，水则资车，以待乏也。”夫虽无四方之忧，然谋臣与爪牙之士，
不可不养而择也；譬如蓑笠，时雨既至必求之。今君既栖於会稽之上，然後乃求谋。
遂使之行成於吴曰；“寡君句践乏无所使，使其下臣种，不敢彻声闻於天王，私於
下执事曰；寡君之师徒，不足以辱君矣，愿以金玉子女赂君之辱，请句践女女於王，
大夫女女於大夫，士女女於士，越国之宝器毕从；寡君率越国之众，以从君之师徒，
惟君左右之。若以越国之罪为不可赦也，将焚宗庙，系妻子，沈金玉於江；有带甲
五千人，将以致死，乃必有偶，是以带甲万人事君也，无乃即伤君王之所爱乎？与
其杀是人也，宁其得此国也，其孰利乎？”
<p>
　　夫差将欲听，与之成。子胥谏曰；“不可！夫吴之与越也，仇雠敌战之国也，
叁江环之，民无所移，有吴则无越，有越则无吴，君将不可改於矣。员闻之；『陆
人居陆，水人居水。』夫上党之国，我攻而胜之，吾不能居其地，不能乘其车；夫
越国，吾攻而胜之，吾能居　其地，，吾能乘其舟。此其利也，不可失也已，君必
灭之。虽悔之，必无及已。”越人饰美女八人，纳之太宰 ，曰；“子苟赦越国罪，
又有美於此者将进之。”太宰 谏曰；“ 闻古之伐国者，服之而已；今已服矣，又
何求焉。”夫差与之成而去之。
<p>
　　句践说於国人曰：“寡人不知其力之不足也，又与大国执雠，以暴露百姓之骨
於中原，此则寡人之罪也，寡人请更。”於是葬死者，问伤者，养生者，吊有忧，
贺有喜，送往者，迎来者，去民之所恶，补民之不足，然後卑事夫差，宦士叁百人
於吴，其身亲为夫差前马。
<p>
　　句践之地，南至於句无，北至於御儿，东至於鄞，西至於姑蔑，广运百里。乃
致其父母昆弟而誓之曰；“寡人闻古之贤君，四方之民归之，若水之归下也，今寡
人不能，将帅二、叁子夫妇以蕃。”令壮者无取老妇，令老者无娶壮妻。女子十七
不嫁，其父母有罪；丈夫二十不娶，其父母有罪。将免者以告，公令医守之。生丈
夫，二 酒、一犬；生女子，二 酒、一豚；生叁人，公与之母；生二人，公与之饩。
当室者死，叁年释其政；支子死，叁月释其政；必哭泣葬埋之如其子。令孤子、寡
妇、疾疹、贫病者，纳其子。其达士，洁其居，美其服，饱其食，而摩厉之於义。
四方之士来者，必庙礼之，句践载稻与脂於舟以行，国之孺子之游者，无不哺也，
无不 也，必问其名。非其身之所种则不食，非其夫人之所织者不衣。十年不收於国，
民居有叁年之食。
<p>
　　柄之父兄请曰；“昔者，夫差耻吾君於诸侯之国；今越国亦节矣，请报之！”
句践辞曰：“昔者之战也，非二、叁子之罪也，寡人之罪也。如寡人者，安与知耻？
请姑无庸战！”父兄又请曰；“越，四封之内，视吾君也，犹父母也，子而思报父
母之仇，臣而思报君之雠，其有敢不尽力者乎？请复战！”句践既许之，乃致其众
而誓之，曰；“寡人闻古之贤君，不患其众之不足也，而患其志行之少耻也。今夫
差衣水犀之甲者，亿有叁千，不患其行之少耻也，而患其众之不足也。今寡人将助
天灭之。吾不欲匹夫之勇也，欲其旅进旅退。”进则思赏，退则思刑；如此，则有
常赏；进不用命，退则无耻，如此，则有常邢。”果行，国人皆皆劝；父勉其子，
兄勉其弟，妇勉其夫，曰；“孰是君也，而可无死乎？”是故败吴於囿，又败之於
没，又郊败也．
<p>
　　夫差行成，曰；“寡之师徒，不足以辱君矣，请以金玉子女赂君之辱！”句践
对曰；“昔天以越与吴，而吴不受；今天以吴予越，越可以无听天命听君之令乎？
吾请达王甬句东，吾与君为二君乎？”夫差对曰；“寡人礼先壹饭矣，君若不忘周
室而为敝邑 宇，亦寡人之愿也。君若曰；『吾将残汝社稷，灭汝宗庙。』寡人请死，
余何而目以视於天下乎？越君其次也！”遂灭吴。
<p><hr>
　　　　　　　　　　　　宋人及楚人平　宣公十五年　　　　　　鲍羊传
<p>
　　外平不书，此何以书？大其平乎己也。何大乎其平乎己？
<p>
　　庄王围宋，军有七日之粮尔；尽此不胜，将去而归尔。於是使司马子反乘堙而
宋城，宋华元亦乘堙而出见之。司马子反曰；“子之国如何？”华元曰；“备矣！”
曰；“何如？”曰；“易子而食之，析骸而炊之。”司马子反曰；“嘻！甚矣惫！
虽然，吾闻之也。围者，柑马而秣之，使肥者应客，是何子之情也？”华元曰：
“吾闻之，君子见之厄，则矜之；小人见人之厄，则幸之。吾见子之君子也，是以
告情于子也。”司马子反曰：“诺，勉之矣！吾军亦有七日之粮尔，尽此不胜，将
去而归尔。”揖而去之。
<p>
　　反于庄王。庄王曰；“何如？”司马子反曰；“惫矣！”曰；“何如？”曰；
“日易子而食之，析骸而炊之。”庄王曰；“嘻！甚矣惫！虽然，吾今取此，然後
而归尔。”司马子反曰；“不可。臣已告之矣。军有七日之粮尔。”庄王怒曰：
“吾使子往视之，子曷为告之。”司马子曰；“以区区之宋，犹有不欺人之臣，可
以楚而无乎？是以告之也。”庄王曰：“诺，舍而止。虽然，吾犹取此，然後归尔。”
司马子反曰；“然则，君请处于此，臣请归尔。”庄王曰；“子去我而归，吾孰与
处于此？吾亦从子而归尔。”引师而去之。故君子大其平乎己也。此皆大夫也。其
称人何？贬。曷为贬？平者在下也。
<p><hr>
　　　　　　　　　　　　虞师晋师灭夏阳　　僖公二年　　　比梁传
<p>
　　非国而曰灭，重夏阳也．虞无师，其曰师何也？以其先晋，不可以不言师也．
其先晋何也？为主乎灭夏阳也．夏阳者，虞虢之塞邑也，灭夏阳而虞虢举矣．
<p>
　　虞之为主乎灭夏阳何也？晋献公欲伐虢，荀息曰：“君何不以屈产之乘，垂棘
之璧，而借道乎虞也？”公曰：“此晋国之宝也！如受吾币，而不借吾道，则如之
何？”荀息曰：“此小柄之所以事大国也！彼不借吾道，必不敢受吾币．如受吾币
而借吾道，则是我取之中府而藏之外府，取之中 而置之外 也！”　 公曰：“宫之
奇存焉，必不使受之也．”荀息曰：“宫之奇之为人也，达心而懦，又少长于君．
达心则其言略，懦则不能强谏，少长於君，则君轻之．且夫玩好在耳目之前，而患
在一国之後，此中知以上，乃能虑之．臣料虞君中知以下也．”公遂借道而伐虢．
<p>
　　爆之奇谏曰：“晋国之使者，其辞卑而币重，必不便於虞．”虞公弗听，遂受
其币而借之道．宫之奇又谏曰：“语曰：『 亡则齿寒．』其斯之谓与！”挈其妻子
以奔曹．
<p>
　　献公亡虢五年，而後举虞．荀息牵马操璧而前曰：“璧则犹是也，而马齿加长
矣．”
<p><hr>
　　　　　　　　　　　　晋献公杀世子申生　　　　　　　　檀弓
<p>
　　晋献公将杀其世子申生．公子重耳谓之曰：“子盖，言子之志於公乎？”世子
曰：“不可．君安骊姬，是我伤公之心也！”曰：“然则盖行乎？”世子曰：“不
可．君谓我欲杀君也．天下岂有无父之国哉？我何行如之？”　使人辞於狐辞狐突
曰：“申生有罪，不念伯氏之言也，以至於死；申生不敢爱其死？虽然，吾君老矣，
子少，国家多难．伯氏不出而图吾君；伯氏苟出而图吾君，申生受赐而死！”再拜
稽首，乃卒．是以为恭世子也．
<p><hr>
　　　　　　　　　　　　杜蒉扬觯　　　　檀杯
<p>
　　知悼子卒，未葬．平公饮酒，师旷、李调侍．鼓钟．杜篑自外来，闻钟声，曰：
“安在？”曰：“在寝．”杜篑入寝，历阶而升．酌曰：“旷饮斯．”又酌曰：
“调饮斯．”又酌，堂上北面坐饮之．降，趋而出．平公呼而进之，曰：“蒉，曩
者尔心或开予，是以不与尔言．尔饮旷，何也？”曰：“子卯不乐．知悼子在堂，
斯其为　子卯也大矣！旷也，太师也，不以诏．是以饮之也．”“尔饮调，何也？”
曰：“调也，君之亵臣也，为一饮一食，亡君之疾．是以饮之也．”“尔饮，何也？”
曰：“篑也，宰夫也，非刀匕是共，又敢与知防．是饮之也．”平公曰：“寡人亦
有过焉．酌而饮寡人！”杜篑洗而扬觯．公谓侍者曰：“如我死，则必无废是爵也！”
至于今，既毕献，斯扬觯，谓之“杜举”．
<hr><a href="gwgz04.html">下一卷</a>　<a href="gwgz.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷五　汉文</h2></center>
<p><hr>
　　　　　　　　　　　　孔子世家赞
<p>
　　史记太史公曰：“诗有之；『高山仰止，景行行止。』虽不能至，然心乡往之。
余读孔氏书，想见其为人。适鲁，观仲尼庙堂，车服礼器，诸生以时习礼其家，余
低回留之，不能去云。“天下君王，至於贤人，众矣！当时则荣，没则己焉！孔子
布衣，传十馀世，学者宗之。自天子王侯　中国言六艺者，折中於夫子，可谓至圣
矣！”
<p><hr>
　　　　　　　　　　　　伯夷列传
<p>
　　夫学者载籍极博，犹考信於六艺；诗书虽缺，然虞、夏之文可知也。尧将
逊位，让於虞舜、禹之间，岳牧咸荐，乃试之於位。典职数十年，功用既兴，然後
授政。示天下重器，王者大统，传天下若斯之难也。而说者曰：“尧让天下於许由，
许由不受，耻之逃隐。及夏之时，有卞随、务光者。”何以称焉？太史公曰：余登
箕山，其上盖有许由 云。孔子序列古之仁圣贤人，如吴太伯、伯夷之伦，详矣。余
以所闻，由光义至，高其文辞不少概见，何哉？孔子曰：“伯夷、叔齐，不念旧恶，
怨是用希。”“求仁得仁，又何怨乎？”余悲伯夷之意，睹轶诗，可异焉。其传曰：
“伯夷、叔齐，孤竹君之二子也；父欲立叔齐。及父卒，叔齐让伯夷。伯夷曰：
『父命也。』遂逃去。叔齐亦不肯立而逃之；国人立其中子。於是伯夷、叔齐闻西
伯晶善养老，『盍往归焉！』及至，西伯卒，武王载木主，号为文王，东伐纣。伯
夷、叔齐叩马而谏曰：『父死不葬，爰及干戈，可谓孝乎？以臣杀君，可谓仁乎？』
左右欲兵之。太公曰：『此义人也。』扶而去之。武王已平殷乱，天下宗周；而伯
夷、叔齐耻之，义不食周粟，隐於首阳山，采薇而食之。及饿且死，作歌，其辞曰：
『登彼西山兮，采其薇矣！以暴易暴兮，不知其非矣！神农、虞、夏，忽焉没兮；
我安适归矣？于嗟徂兮，命之衰矣！』遂饿死於首阳山。”由此观之，怨邪非邪？
或曰：“天道无亲，常与善人。”若伯夷、叔齐，可谓善人者非邪？积仁 行，如此
而饿死。且七十子之徒，仲尼独 颜渊为好学；然回也屡空，糟糠不厌，而卒蚤夭。
天之报施善人，其何如哉？盗跖日杀不辜，肝人之肉，暴戾 ，睢聚党数千人，横行
天下，竟以寿终，是遵何德哉？此其尤大彰明较着者也。若至近世，操行不轨，专
犯忌讳，而终身逸乐，富厚累世不绝。或择地而蹈之，“时然後出言”，“行不由
径”，非公正不发愤，而遇祸灾者，不可胜数也！余甚惑焉。傥所谓天道，是邪非
邪？子曰：“道不同，不相为谋。”亦各从其志也。故曰：“富贵如可求，虽执鞭
之士，吾亦为之；如不可求，从吾所好。”“岁寒，然後知松柏之後凋。”举世混
独，清士乃见。岂以其重若彼，其轻若此哉？“君子疾没世而名不称焉。”贾子曰：
“贪夫徇财，烈士徇名，夸者死权，众庶冯生。”“同明相，照同类相求。云从龙，
风从虎。圣人作而万物睹。”伯夷、叔齐虽贤，得夫子而名益彰；颜渊虽笃学，附
骥尾而行益显。 穴之士，趋舍有时；若此类，名堙灭而不称，悲夫！闾巷之人，欲
砥行立名者，非附青云之士，恶能施於後世哉！
<p><hr>
　　　　　　　　　　　　管晏列传
<p>
　　避仲夷吾者， 上人也。少时，常与鲍叔牙游，鲍叔知其贤。管仲贫困，常欺鲍
叔；鲍叔终善遇之，不以为言。已而鲍叔事齐公子小白，管仲事公子纠。及小白立
为桓公，公子纠死，管仲囚焉；鲍叔遂进管仲。管仲既用，任政于齐，齐桓公以霸，
九合诸侯，一匡天下，管仲之谋也。
<p>
　　避仲曰：“吾始困时，尝与鲍叔贾，分财利，多自与；鲍叔不以我为贪，知我
贫也；吾尝为鲍叔谋事，而更穷困，鲍叔不以我为愚，知时有利不利也；吾尝叁仕
叁见逐於君，鲍叔不以我为不肖，知我不遭时也；吾尝叁战叁走，鲍叔不以我为怯，
知我有老母也；公子纠败，召忽死之，吾幽囚受辱，鲍叔不以我为无耻，知我不羞
小节，而耻功名不显於天下也；生我者父母，知我者鲍子也！”鲍叔既进管仲，以
身下之。子孙世禄於齐，有封邑者十馀世，常为名大夫。天下不多管仲之贤，而多
鲍叔能知人也。
<p>
　　管仲既任政相齐，以区区之齐，在海滨，通货积财，富国 兵，与俗同好恶，故
其称曰：“仓廪实而知礼节，衣食足而知荣辱。上服度，则六亲固。四维不张，国
乃灭亡。下令如流水之原，令顺民心。”故论卑而易行。俗之所欲，因而予之；俗
之所否，因而去之。其为政也，善因祸而为福，转败而为功。贵轻重，慎权衡。桓
公实怒少姬，南袭蔡；管仲因而伐楚，责包茅不入贡於周室，桓公实北征山戎；而
管仲因而令燕修召公之政。於柯之会，桓公欲背曹 之约，管仲因而信之，诸侯由是
归齐。故曰：“知与之为取，政之宝也。”
<p>
　　管仲富拟於公室，有叁归反坫；齐人不以为侈。管仲卒，齐国遵其政，常 於诸
侯。後百馀年而有晏子焉。
<p>
　　晏平仲婴者，莱之夷维人也。事齐灵公、庄公、景公，以节俭力行重于齐。既
相齐，食不重肉，妾不衣帛。其在朝，君语及之，即危言；语不及之，即危行。国
有道，即顺命；无道，即衡命。以此叁世显名於诸侯。
<p>
　　越石父贤，在缧绁中，晏子出，遭之涂，解左骖赎之，载归。弗谢，入闺，久
之，越石父请绝，晏子惧然，摄衣冠谢曰：“婴虽不仁，免子於厄，何子求绝之速
也？”石父曰：“不然，吾闻君子 於不知己，而信於知己者。方吾在缧绁中，彼不
知我也，夫于既已感寤而赎我，是知己；知己而无礼，固不如在缧绁之中。”晏子
於是延入为上客。
<p>
　　晏子为齐相，出，其御之妻，从门间而 其夫；其夫为相御，拥大盖，策驷马，
意气扬扬，甚自得也。既而归，其妻请去，夫问其故。妻曰：“晏子长不满六尺，
身相齐国，名显诸侯。今者妾观其出，志念深矣，常有以自下者。今子长八尺，乃
为人仆御。然子之意，自以为足，妾是以求去也。”其後，夫自抑损，晏子怪而问
之；御以实对。晏子荐以为大夫。
<p>
　　太史公曰：“吾读管氏牧民、山高、乘马、轻重、九府，及晏子春秋，详哉其
言之也。既见其着书，欲观其行事，故次其传。至其书，世多有之，是以不论，论
其轶事。管仲世所谓贤臣，然孔子小之。岂以为周道衰微，桓公既贤，而不勉之至
王，及称霸哉？语曰：『将顺其美，匡救其恶，故上下能相亲也。』岂管仲之谓乎？
方晏子伏庄公尸，哭之成礼然後去，岂所谓『见义不为无勇』者邪？至其谏说，犯
君之颜，此所谓『进思尽忠，退思补过』者哉！假令晏子而在，余虽为之执鞭，所
忻慕焉。”
<p><hr>
　　　　　　　　　　　　货殖列传序
<p>
　　老子曰：“至治之极，邻国相望，鸡狗之声相闻，民各甘其食，美其服，安其
俗，乐其业，至老死不相往来。”必用此为务，挽近世，涂民耳目，则几无行矣。
<p>
　　太史公曰：“夫神农以前，吾不知已。至若诗书所述，虞夏以来，耳目欲极声
色之好，口欲穷刍豢之味，身安逸乐而心夸矜。势能之荣，使俗之渐民久矣。虽户
说以眇论，终不能化。故善者因之，其次利道之，其次教诲之，其次整齐之，最下
者与之争。
<p>
　　“夫山西饶材、竹、谷、 、旄、玉、石；山东多鱼、盐、漆、丝、声色；江南
出、梓、姜、桂、金、 、连、丹、沙、犀、瑁、珠玑、齿、革；龙门碣石北多马、
牛、羊、旃、裘、筋、角、铜、铁，则千里往往山出奇置：此其大较也，皆中国人
民所喜好，谣俗被服饮食奉生送死之具也。故待农而食之，虞而出之，工而成之。
商而通之。此宁有政教发徵期会哉？人各任其能竭其力，以得所欲。故物贱之徵贵，
贵之徵贱，各劝其业，乐其事，若水之趋下，日夜无休时，不召而自来，不求而民
出之，岂非道之所符而自然之验邦？
<p>
　　“周书曰：『农不出则乏其食，工不出则乏其事，商不出则叁宝绝，虞不出则
财匮少，财匮少而山泽不辟矣，』此四者，民所衣食之原也。原大则饶，原小则鲜，
上则富国，下则富家：贫富之道，莫之夺予，而巧者有馀，拙者不足。故太公望封
於营丘，地泻卤，人民寡。於是太公劝其女功，极技巧，通鱼盐，则人物归之， 至
而辐奏。故齐冠带衣履天下，海岱之间，敛袂而往朝焉。
<p>
　　“其後：齐中衰，管子修之设轻重九府。则桓公以霸。九合诸侯，一匡天下；
而管氏亦有叁归，位在陪臣，富於列国之君。是以齐富 至於威宣也。故曰：『仓廪
实而佑礼节。衣食足而佑荣辱。』
<p>
　　“礼生於有，而废於无。故君子富，好行其德；小人富，以适其力。渊深而鱼
生之，山深而兽往之，人富而仁义附焉。富者得势益彰，失势则客无所之，以而不
乐，夷狄益甚。谚曰；『千金之子，不死於市。』非空言也。故曰：『天下熙熙，
皆为利来；天下壤壤，皆为利往。』夫千乘之王，万家之侯，百室之君，尚犹患贫，
而况匹夫编户之民乎？
<p><hr>
　　　　　　　　　　　　报任少卿书
<p>
　　太史公牛马走，司马迁再拜言少卿足下：曩者辱赐书，教以慎於接物，推贤进
士气为务；意气勤勤垦垦，若望仆不相师，而用流俗人之言。仆非敢如是也；虽罢
驽，亦尝侧闻长者遗风矣。顾自以为身残处秽，动而见尤，欲益反损；是以抑郁而
无谁语。谚曰：“谁为为之？孰令听之？”盖锺子期死，伯牙终身不复鼓琴。何则？
士为知己者用，女为悦己者容。若仆大质已亏缺矣，虽材怀随、和，行若由、夷，
终不可以为荣，适足以发笑而自点耳。书辩宜答，会东从上来，又迫贱事，相见日
浅，卒卒无须臾之间，得竭指意。今少卿抱不测之罪，涉旬月，迫季冬，仆又薄从
上上雍，恐卒然不可讳，是仆终已不得舒愤懑以晓左右，则长逝者魂魄私恨无穷，
请略陈固陋。阙然久不报，幸勿过！
<p>
　　仆闻之， 身者，智之符也，爱施者，仁之端也，取予者，义之表也，耻辱者，
勇之决也；立名者，行之极也，士有此五者，然後可以托於世，列於君子之林矣。
故祸莫 於欲利，悲莫痛於伤心，行莫丑於辱先，而诟莫大於宫刑。刑馀之人，无所
比数，非一世也，所从来远矣。昔卫灵公与雍渠载，孔子适陈；商鞅因景监见，赵
良寒心；同子参乘，袁丝变色；自古而耻之。夫中材之人，事关於宦竖，莫不伤气，
况慷慨之士乎！如今朝庭虽乏人，奈何令刀锯之馀，荐天下豪隽哉？仆赖先人绪业，
得待罪辇毂下二十馀年矣。所以自惟，上之，不能纳忠效信，有奇策材力之誉，自
结明主，次之，又不能拾遗补阙，招贤进能，显穴之士；外之，又不能备行伍，攻
城野战，有斩将搴旗之功，下之，又不累日积劳，取尊官厚禄，以为宗族交游光宠。
四者无一遂，苟合取容，无所短长之效，可见於此矣。乡者，仆亦常厕下大夫之列，
陪外廷末议，不以此时引维纲，尽思虑，今已亏形，为扫除之隶，在茸之中，乃欲
卯首信眉，论列是非，不亦轻朝廷，羞当世之士邪，嗟乎！嗟乎！如仆尚何言哉！
尚何言哉！
<p>
　　且事本末未易明也。仆少负不羁之材，长无乡曲之誉，主上幸以先人之故，使
得奉薄伎，出入周卫之中。仆以为戴盆何以望天，故绝宾客之知，忘室家之业，日
夜竭其不肖之材力，务壹心营职，以求亲媚於主上，而事乃有大谬不然者夫。仆与
李陵，俱居门下，素非相善也，趣舍异路，未尝衔 酒，接殷勤之欢。然仆观其为人，
自奇士；事亲孝，与士信，临财廉，取予义，分别有让，恭俭下人，常思奋不顾身，
以徇国家之急。其素所蓄积也，仆以为有国士之风。夫人臣出万死不顾一生之计，
赴公家之难，斯已奇矣。今举事壹不当，而全躯保妻子之臣，随而媒孽其短；仆诚
私心痛之！且李陵提步卒不满五千，深践戎马之地，足历王庭，垂饵虎口，横挑 胡，
卯亿万之师，与单于连战十馀日，所杀过当。虏救死扶伤不给，旃裘之君长咸震怖，
乃悉徵左右贤王，举引弓之民，一国共攻而围之。转斗千里，矢尽道穷，救兵不至，
士卒死伤如积。然李陵一呼劳军，士无不起，躬自流涕，沫血饮泣，张空 ，冒白刃，
北首争死敌者。陵未没时，使有来报，汉公卿王侯皆奉觞上寿。後数日，陵败书闻，
主上为之食不甘味，听朝不怡，大臣忧惧，不知所出。仆窃不自料其卑贱，见主上
惨凄怛悼，诚欲效其款款之愚，以为李陵素与士大夫绝甘分少，能得人之死力，虽
古名将不能过也。身虽陷败彼，观其意，且欲得其当而报汉；事已无可奈何，其所
摧败，功亦足以暴於天下。仆怀欲陈之，而未有路，适会召问，即以此指，推言陵
功，欲以广主上之意塞睚之辞，未能尽明。明主不深晓，以为仆沮贰师，而为李陵
游说遂，下於理，拳拳之忠，终不能自列。因为诬上，卒从吏议，家贫，财赂不足
以自赎，交游莫救视；左右亲近不为壹言。身非木石，独与法吏为伍，深幽囹圄之
中，谁可告 者，此正少卿所亲见，仆行事岂不然邪？李陵既生降， 其家声，而仆
又佴之蚕室，重为天下观笑。悲夫！悲夫！
<p>
　　事未易一二为俗人言也。仆之先人非有剖符丹书之功，文史、星历，近乎卜祝
之闲，固主上所戏弄，倡优畜之，流俗之所轻也。假令仆伏法受诛，若九牛亡一毛，
与蝼 何异？而世又不与能死节者比，特以为智穷罪极，不为自免，卒就死耳。何也？
素所自树立使然。人固有一死，死有重於泰山，或轻於鸿毛，用之所趋异也，太上
不辱先，其次不辱身，其次不辱理色，其次不辱辞令，其次 体受辱；其次易服受辱，
其次关木索，被 楚受辱，其次毛发，婴金铁受辱，其次毁肌肤，断支体受辱，最下
腐刑极矣。传曰：“刑不大夫。”此言士节不可不厉也，猛虎处深山，百兽震恐，
及其在阱槛之中，摇尾而求食；积威约之渐也。故士有画地为牢势不入，削木为吏
议不对；定计於鲜也。今交手足，受木索，暴肌肤，受榜 ，幽於圜墙之中，当此之
时，见狱吏则头枪地，视徒隶则心惕息，何者？积威约之势也。及己至此，言不辱
者，所谓 颜耳，曷足贵乎？且西伯，伯也，拘於牖里；李斯，相也，具於五刑；淮
阴，王也，受械於陈；彭越、张敖，南乡称孤，系狱具罪；绛侯诛诸吕，权倾五伯，
囚於请室；魏其，大将也，衣赭关叁木，季布为朱家钳奴；灌夫受居室。此人皆身
至王侯将相，声闻邻国，及罪至 加，不能引决自财，在尘埃之中，古今一体，安在
其不辱也。由此言之，勇怯，势也， 弱，形也。审矣，曷足怪乎？且人不能蚤自财
绳墨之外，已稍陵夷，至於鞭 之闲，乃欲吊节，斯不亦远乎？古人所以重施刑於大
夫者，殆为此也。夫人情莫不贪生恶死，念亲戚，顾妻子，至激於义理者不然，乃
有不得已也。今仆不幸，蚤失二亲，无兄弟，无兄弟之亲，独身孤立，少卿视仆於
妻子何如哉？且勇者不必死节，怯夫慕义，何处不勉焉。仆虽怯 欲苟活，亦颇识去
就之分矣，何至自湛溺累绁之恨私心有所不尽，鄙没世而文　不表於後也。
<p>
　　迸者富贵而名摩灭，不可胜记，唯 傥非常之人称焉。盖西伯拘而演周易，仲尼
厄而作春秋，屈原放逐，乃赋离骚，左丘失明，厥有国语，孙子膑脚，兵法修列；
不韦迁蜀，世传吕览；韩非囚秦，说难、孤愤；诗叁百篇大氐贤圣发愤之所为作也。
此人皆意有所郁结，不得通其道，故述往事，思来者。及如左丘明无目，孙子断足，
终不可用，退论书策，以舒其愤，思垂空文以自见。仆窃不逊，近自托於无能之辞，
网罗天下放失旧闻，考之行事，稽其成败兴坏之理，凡百叁十篇，亦欲以究天人之
际，通古今之变，成一家之言。草创未就，适会此祸，惜其不成，是以就极刑而无
愠色，仆诚已着此书，藏之名山，传之其人通邑大都；则仆偿前辱之责，虽万被戮，
岂有悔哉，然此可为智者道，难为俗人言也。
<p>
　　且负下未易居，下流多谤议，仆以口语遇遭此祸，重为乡党戮笑，污辱先人，
亦何面目复上父母之丘墓乎，虽累百世，垢弥甚耳。是以肠一日而九回，居则忽忽
若有所亡，出则不知其所往，每念斯耻，汗未尝不发背沾衣也！身直为闺 之臣，宁
得自引深藏 穴邪！笔且从俗浮湛，与时俯仰，以通其狂惑。今少卿乃教之以推贤进
士，无乃与仆之私指谬乎！今虽欲自雕 曼辞以自解，无益，於俗不信， 取辱耳。
要之死日，然後是非乃定。书不能尽意，故略陈固陋。 
<p><hr>
　　　　　　　　　　　　荆轲传
<p>
　　荆轲者，卫人也。其先乃齐人。徙於卫，卫人谓之庆卿；而之燕，燕人谓之荆
卿。荆轲好读书、击剑，以术说卫元君，卫元君不用。其後秦伐魏，置东郡，徙卫
元君之支属於野王。荆轲尝游，过榆次，与盖聂论剑，盖聂怒而目之。荆轲出，人
或言复召荆卿，盖聂曰：“曩者吾与论剑有不称者，吾目之，试往，是宜去，不敢
留。”使使往之主人，荆卿则已驾而去榆次矣。使者还报，盖聂曰：“固去也，吾
曩者目摄之。”
<p>
　　荆轲游於邯郸，鲁句践与荆轲博争道，鲁句践怒而叱之，荆轲嘿而逃去，遂不
复会。荆轲既至燕，爱燕之狗屠及善击筑者高渐离。荆轲嗜酒，日与狗屠及高渐离
饮於燕市，酒酣以往，高渐离击筑，荆轲和而歌於市中相乐也。已而相泣，旁若无
人者。荆轲虽游於酒人乎！然其为人沈深好书，其所游诸侯，尽与其贤豪长者相结。
其之燕，燕之处士田光先生亦善待之，知其非庸人也。居顷之，会燕太子丹质秦亡
归燕。燕太子丹者，故尝质於赵，而秦王政生於赵，其少时与丹 。及政立为秦王，
而丹质於秦，秦王之遇燕太子丹不善，故丹怨而亡归。归而求为报秦王者，国小力
不能。其後秦日出兵山栋，以伐齐楚叁晋，稍蚕食诸侯，且至於燕。燕君臣皆恐祸
之至。太子丹患之，问其傅鞠武。武对曰：“秦地遍天下，威胁韩魏赵氏，北有甘
泉谷口之固，南有泾渭之沃，擅巴汉之饶，右陇蜀之山，左关肴之险，民众而士厉，
兵革有馀。意有所出，则长城之南，易水之北，未有所定也。奈何以见陵之怨，欲
批其逆鳞哉？”丹曰：“然则何由？”对曰：“请入图之。”
<p>
　　居有闲，秦将樊於期得罪於秦王，亡之燕，太子受而舍之。鞠武谏曰：“不可，
夫以秦王之暴，而积怒於燕，足为寒心，又况闻樊将军之所在乎！是谓委肉当饿虎
之蹊也，祸必不振矣，虽有管晏，不能为之谋也。愿太子疾遣樊将军入匈奴以灭口，
请西约叁晋，南连齐楚，北购於单于，其後乃可图也。”太子曰：“太傅之计旷日
弥久，心 然，恐不能须臾。且非独於此也。夫樊将军穷困於天下，归身於丹，丹终
不以迫於 秦而弃所哀怜之交，置之匈奴是固丹命卒之时也，愿太傅更虑之。”鞠武
曰：夫行危欲求安，造祸而求福，计浅而怨深，连结一人之後交，不顾国家之大害，
此谓资怨而助祸矣。夫以鸿毛燎於垆炭之上，必无事矣。且以雕鸷之秦，行怨暴之
怒，岂足道哉。燕有田光先生，其为人智深而勇沈，可与谋。”太子曰：“愿因太
傅而得交於田先生可乎？”鞠武曰：“敬诺。”出见田先生，道太子愿图国事於先
生也。田光曰：“敬奉教，”乃造焉。太子逢迎，却行为导，跪而 席。田光坐定，
左右无人，太子避席而请曰：“燕秦不两立，愿先生留意也。”田光曰：“臣闻骐
骥盛壮之时，一日而驰千里，至其衰老，驽马先之。今太子闻光盛壮之时，不知臣
精已消亡矣。虽然光不敢以图国事，所善荆卿可使也。”太子曰：“愿因先生得结
交於荆卿可乎？”田光曰：“敬诺。”即起趋出，太子送至门，戒曰：“丹所报，
先生所言者，国之大事也，愿先生勿泄也。”田光 而笑曰：“诺。”偻行见荆卿曰：
“光与子相善，燕莫不知；今太子闻光壮盛之时，不知吾形已不逮也，幸而教之曰：
『燕秦不两立，愿先生留意也』，光窃不自外，言足下於太子也，愿足下过太子於
宫。”荆轲曰：“谨奉教。”田光曰：“吾闻之，长者为行，不使人疑之，今太子
告光曰：『所言者国之大事也，愿先生勿泄』，是太子疑光也。夫为行而使人疑之，
非节侠也。”欲自杀以激荆卿，曰：“愿足下急过太子，言光已死，明不言也。”
因遂自刎而死。荆轲遂见太子，言田光已死，致光之言。太子再拜而跪，膝行流涕，
有顷而後言曰：“丹所以诫田先生毋言者，欲以成大事之谋也。今田先生以死明不
言，岂丹之心哉！”荆轲坐定，太子避席顿首曰：“田先生不知丹之不肖，使得至
前敢有所道，此天之所以哀燕而不弃其孤也。今秦有贪利之心，而欲不可足也，非
尽天下之地，臣海内之王者，其意不厌。今秦已虏韩王，尽纳其地，又举兵南伐楚，
北临赵，王翦将数十万之众距漳邺，而李信出太原云中。赵不能支秦，必入臣，入
臣则祸至燕。燕小弱，数困於兵，今计举国不足以当秦。诸侯服秦，莫敢合从。丹
之私计，愚以为诚得天下之勇士，使於秦， 以重利，秦王贪，其势必得所愿矣。诚
得劫秦王，使悉反诸侯侵地，若曹沫之与齐桓公，则大善矣。则不可，因而刺杀之。
彼秦大将擅兵於外，而内有乱，则君臣相疑；以其闲，诸侯得合从，其破秦必矣。
此丹之上愿而不知所委命，唯荆卿留意焉。”久之，荆轲曰：“此国之大事也，臣
驽下恐不足任使。”太子前顿首，固请毋让，然後许诺。於是尊荆轲为上卿，舍上
舍，太子日造门下，供太牢，具异物，闲进车骑美女，恣荆轲所欲，以顺适其意。
<p>
　　久之，荆轲未有行意。秦将王翦破赵，虏赵王，尽收其地，进兵北略地，至燕
南界。太子丹恐惧，乃请荆轲曰：“秦兵旦暮渡易水，则虽欲长侍足下，岂可得哉！”
荆轲曰：“微太子言，臣愿谒之，今行而毋信，则秦未可亲也。夫樊将军秦王购之
金千斤，邑万家。诚得樊将军首，与燕督亢之地图，奉献秦王，秦王必说见臣，臣
乃得有以报。”太子曰：“樊将军穷困来归丹，丹不忍以己之私而伤长者之意，愿
足下更虑之。”荆轲知太子不忍，乃遂私见樊於期曰：“秦之遇将军可谓深矣，父
母宗族皆为戮没，今闻购将军首金千斤，邑万家，将奈何？”於期仰天太息，流涕
曰：“於期每念之，常痛於骨髓，顾计不知所出耳。”荆轲曰：“今有一言可以解
燕国之患，报将军之仇者何如？”於期乃前曰：“为之奈何？”荆轲曰：“愿得将
军之首以献秦王，秦不必喜而见臣。臣左手把其抽，右手 其胸；然则将军之仇报而
燕见陵之愧除矣。将军岂有意乎？”樊於期偏袒　　而进曰：“此臣之日夜切齿腐
（拊）心也。乃今得闻教。”遂自刭。太子闻之，驰往伏 而哭，极哀。既已不可奈
何，乃遂盛樊於期首函封之。於是太子豫求天下之利匕首，得赵人徐夫人匕首，取
之百金。使工以药 之，以试人，血濡缕，人无不立死者；乃装为遣荆卿。燕国有勇
士秦舞阳，年十叁杀人，人不敢忤视，乃令秦舞阳为副。荆轲有所待，欲与俱；其
人居远未来，而为治行，顷之未发。太子迟之，疑其改悔，乃复请曰：“日已尽矣，
荆卿岂有意哉？丹请得先遣秦舞阳。”荆轲怒叱太子曰：“何太子之遣往而不反者
竖子也。且提一匕首，入不测之 秦。仆所以留者，待吾客与俱。今太子迟之，请辞
决矣。”遂发。太子及宾客知其事者，皆白衣冠以送之。至易水之上，既祖取道，
高渐离击筑，荆轲和而歌，为变徵之声，士皆垂泪涕泣。又前而歌曰：
<p>
　　风萧萧兮，易水寒；壮士一去兮，不复还。
<p>
　　复为羽声慷慨，士皆 目，发尽上指冠。於是荆轲就车而去，终已不顾。
<p>
　　遂至秦，持千金之资币物，厚遗秦王宠臣中庶子蒙嘉。嘉为先言於秦王曰：
“燕王诚振怖大王之威，不敢举兵以逆军吏，愿举国为内臣比诸侯之列，给贡职如
郡县，而得奉守先王之宗庙。恐惧不敢自陈，谨斩樊於期之头，及献燕督亢之地图，
函封，燕王拜送于庭，使使以闻大王。唯大王命之。”秦王闻之大喜，乃朝服设九
宾，见燕使者咸阳宫。荆轲奉樊於期头函，而秦舞阳奉地图匣，以次进。至陛，秦
舞阳色变振恐，群臣怪之。荆轲顾笑舞阳，前谢曰：“北蕃蛮夷之鄙人，未尝见天
子，故振 ，愿大王少假借之，使得毕使於前。”秦王谓轲曰：“取舞阳所持地图。”
轲既取图奏之，秦王发图，图穷而匕首见，因左手把秦王之袖而右手持匕首 之。未
至身，秦王惊，自引而起，袖绝；拔剑，剑长，操其室；时惶急，剑坚（竖），故
不可立拔。荆轲逐秦王，秦王环柱而走。群臣皆愕，卒起不意，尽失其度。而秦法：
群臣侍殿上者，不得持尺之兵，诸郎中执兵皆陈殿下，非有诏召不得上。方急时，
不及召下兵。以故荆轲乃逐秦王，而卒惶急无以击轲，而以手共搏之。是时，侍医
夏无且，以其所奉药囊提荆轲也。秦王方环柱走，卒惶急不知所为，左右乃曰：
“王负剑。”负剑遂拔，以击荆轲，断其左股。荆轲废，乃引其匕首以 秦王，不中，
中铜柱。秦王复击轲，轲被八创。轲自知事不就，倚柱而笑，箕踞以骂曰：“事所
以不成者，以欲生劫之，必得约契以报太子也。”於是左右既前杀轲，秦王不怡者
良欠。已而论功赏群臣及当坐者各有差，而赐夏无且黄金二百镒，曰：“无且爱我，
乃以药囊提荆轲也。”
<p>
　　於是，秦王大怒，益发兵诣赵，诏王翦军以伐燕。十月而拔蓟城，燕王喜、太
子丹等尽率其精兵东保於辽东。秦将李信追击燕王急，代王嘉乃遗燕王喜书曰：
“秦所以尤追燕急者，以太子丹故也。今王诚杀丹献之秦王，秦王必解，而社稷幸
得血食。”其後李信追丹，丹匿衍水中；燕王乃使使斩太子丹，欲献之秦；秦复进
兵攻之，後五年秦卒灭燕，虏燕王喜。其明年秦并天下，立号为皇帝。於是秦逐太
子丹荆轲之客，皆亡。高渐离变名姓为人庸保，匿作於宋子。久之作苦，闻其家堂
上客击筑，傍 不能去。每出言曰：“彼有善有不善。”从者以告其主，曰：“彼庸
乃知音，窃言是非。”家大人召使前击筑，一坐称善，赐酒。而高渐离念久隐畏约
无穷时，乃退，出其将匣中筑与其善衣，更容貌而前。举坐客皆惊，下与抗礼，以
为上客，使击筑而歌，客无不流涕而去者。宋子传客之。闻於秦始皇，秦始皇召见。
人有识者，乃曰：“高渐离也。”秦皇帝惜其善击筑，重赦（杀）之，乃 其目，使
击筑，未尝不称善，稍益近之。高渐离乃以铅置筑中，复进得近，举筑扑秦皇帝，
不中。於是遂诛高渐离，终身不复近诸侯之人。鲁句践已闻荆轲之刺秦王，私曰：
“嗟乎，惜哉，其不讲於刺剑之术也！甚矣，吾不知人也！曩者吾叱之，彼乃以我
为非人也。”
<p><hr>
　　　　　　　　　　　　廉颇蔺相如列传
<p>
　　廉颇者，赵之良将也。赵惠文王十六年，廉颇为赵将，伐齐，大破
之，取阳晋，拜为上卿，以勇气闻於诸侯。蔺相如者，赵人也；为赵宦者令缪贤舍
人。
<p>
　　赵惠文王时得楚“和氏璧”，秦昭王闻之，使人遗赵王书，愿以十五城请易璧。
赵王与大将军廉颇诸大臣谋，欲予秦，秦城恐可得，徒见欺；欲勿予，即患秦兵之
来。计未定，求人可使报秦者，未得。宦者令缪贤曰：“臣舍人蔺相如可使。”王
问：“何以知之？”对曰：“臣尝有罪，窃计欲亡走燕，臣舍人相如止臣，曰：
『君何以知燕王？』臣语曰：『臣尝从大王与燕王会境上，燕王私握臣手，曰：
“愿结友。”以此知之，故欲往。』相如谓臣曰：『夫赵 而燕弱，而君幸於赵王，
故燕王欲结於君。今君乃亡赵走燕，燕畏赵，其势必不敢留君而束君归赵矣。君不
如肉袒伏斧质请罪，则幸得脱矣。』臣从其计，大王亦幸赦臣。臣窃以为其人勇士，
有智谋，宜可使。”於是王君见，问蔺相如曰：“秦王以十五城请易寡人之璧，可
予不？”相如曰：“秦 而赵弱，不可不许。”王曰：“取吾璧不予我城，奈何？”
相如曰：“秦以城求璧而赵不许，曲在赵；赵予璧而秦不予赵城，曲在秦。均之二
策，宁许以负秦曲。”王曰：“谁可使者？”相如曰：“王必无人，臣愿奉璧往，
使城入赵而璧留秦；城不入，臣请完璧归赵。”赵王於是遂遣相如奉璧西入秦。
<p>
　　秦王坐章台见相如，相如奉璧奏秦王，秦王大喜，传以示美人及左右，左右皆
呼万岁。相如视秦王无意偿赵城，乃前曰：“璧有瑕，请指示王。”王授璧，相如
因持璧却立倚柱，怒发上冲冠，谓秦王曰：“大王欲得璧，使人发书至赵王，赵王
悉召群臣议，皆曰：『秦贪，负其 ，以空言求璧，偿城恐不可得。』议不欲予秦璧，
臣以为布衣之交尚不相欺，况大国乎？且以一璧之故逆 秦之 ，不可。於是赵王乃
斋戒五日，使臣奉璧，拜送书於庭。何者？严大国之威以修敬也。今臣至，大王见
臣列观，礼节甚倨；得璧，传之美人以戏弄臣。臣观大王无意偿赵王城邑，故臣复
取璧。大王必欲急臣，臣头今与璧俱碎於柱矣。”相如持其璧睨柱，欲以击柱。秦
王恐其破璧，乃辞谢固请，召有司案图，指从此以往十五都予赵。相如度秦王特以
诈佯为予赵城，实不可得，乃谓秦王曰：“和氏璧，天下所共传宝也；赵王恐，不
敢不献。赵王送璧时，斋戒五日，今大王亦宜斋戒五日，设九宾於庭，臣乃敢上璧。”
秦王度之终不可 夺，遂许斋五日，舍相如广成传舍。
<p>
　　相如度秦王虽斋，决负约不偿城，乃使其从者衣褐，怀其璧，从迳道亡。归璧
于赵。
<p>
　　秦王斋五日後，乃设九宾礼於庭，引赵使者蔺相如。相如至，谓秦王曰：“秦
自缪公以来二十馀君，未尝有坚明约束者也。臣诚恐见欺於王而负赵，故令人持璧
归，间至赵矣。且秦 而赵弱，大王遣一介之使至赵，赵立奉璧来；今以秦之 而先
割十五都予赵，赵岂敢留璧而得罪於大王乎？臣知欺大王之罪当诛，臣请就汤镬，
唯大王与群熟计议之！”秦王与群臣相视而嘻，左右或欲引相如去；秦王因曰：
“今杀相如，终不得璧也，而绝秦赵之 ；不如因而厚遇之，使归赵。赵王岂以一璧
之故欺秦邪？”卒廷见相如，毕礼而归之。
<p>
　　相如既归，赵王以为贤大夫，使不辱於诸侯，拜相如为上大夫。秦亦不以城予
赵，赵亦终不予秦璧。
<p>
　　其後秦伐赵，拔石城；明年，复攻赵，杀二万人。秦王使使者赵王，欲与王为
好会於西河外渑池。赵王畏秦，欲毋行。廉颇蔺相如计曰：“王不行；示赵弱且怯
也。”赵王遂行，相如从。廉颇送至境，与王诀曰：“王行，度道里会之礼毕，还，
不过叁十日；叁十日不还，则请太子为王，以绝秦望。”王许之，遂与秦王会渑池。
<p>
　　秦王饮酒，酣，曰：“寡人窃闻赵王好音，请奏瑟。”赵王鼓瑟，秦御史前书
曰：“某年月日，秦王与赵王会饮，令赵王鼓瑟。”蔺相如前曰：“赵王窃闻秦王
善为秦声，请奉盆缶秦王，以相娱乐。”秦王怒，不许。於是相如前进缶，因跪请
秦王，秦王不肯击缶。相如曰：“五步之内，相如请得以颈血溅大王矣。”左右欲
刃，相如张目叱之，左右皆靡。於是赵王不怿，为一击缶；相如顾召赵御史书曰：
“某年月日，秦王为赵击缶。”秦之群臣曰：“请以赵十五城为秦王寿。”蔺相如
亦曰：“请以秦之咸阳为赵王寿。”秦王竟酒，终不加胜於赵，赵亦盛设兵以待秦，
秦不敢动。
<p>
　　既罢，归国，以相如功大，拜为上卿，位在廉颇之右。廉颇曰：“我为赵将，
有攻城野战之大功，而蔺相如徒以口舌为劳，而位居我上，且相如素贱人，吾羞不
忍为之下。”宣言曰：“我见相如，必辱之。”相如闻，不肯与会，相如每朝时，
常称病，不欲与廉颇争列。已而，相如出，望见廉颇，相如引车避匿，於是舍人相
如相与谏曰：“臣所以去亲戚而事君者，从慕君之高义也。今君与廉颇同列，廉君
宣恶言，而君畏匿之，恐惧殊甚，且庸人尚羞之，况於将相乎？臣等不肖，请辞去。”
蔺相如固止之，曰：“公之视廉将军孰与秦王？”曰：“不若也。”相如曰：“夫
以秦王之威，而相如廷叱之，辱其群臣，相如虽驽，独畏廉将军哉！彼吾念之， 秦
之所以不加兵於赵者，徒以吾两人在也。今两虎共斗，其势不俱生。吾所以为此者，
以先国家之急而後私雠也。”廉颇闻之。肉袒负荆，因宾客至蔺相如门谢罪，曰：
“鄙贱之人，不知将军宽之至此也。”卒相与 ，为刎颈之交。
<p>
　　太史公曰：知死必勇，非死者难也，处死者难。方蔺相如引璧睨柱，及叱秦王
左右，势不过诛；然士或怯懦而不敢发。相如一奋其气，威信敌国，退而让颇，名
重太山，其处智勇，可谓兼之矣。
<hr><a href="gwgz06.html">下一卷</a>  <a href="gwgz.html">回目录</a>
</body></html>

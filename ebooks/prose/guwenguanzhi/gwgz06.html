<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷六　汉文</h2></center>
<p><hr>
　　　　　　　　　　　　贾谊过秦论上
<p>
　　秦孝公据肴函之固，拥雍州之地，君臣固守，以窥周室；有席卷天下，包举宇
内，囊括四海之意，并吞八荒之心。当是时，商君佐之，内立法度，务耕织，修守
战之备，外连衡而斗诸侯。於是秦人拱手而取西河之外。
<p>
　　孝公既没，惠文、武、昭襄，蒙故业。因遗策，南取汉中，西举巴蜀，东割膏
腴之地，收要害之郡。诸侯恐惧，会盟而谋而弱秦，不爱珍器重宝肥饶之地，以致
天下之士，合从缔交，相与为一。当此之时，齐有孟尝，赵有平原，楚有春申，魏
有信陵；此四君者，皆明智而忠信，宽厚而爱人，尊贤重士，约从离横，兼韩、魏、
燕、赵、齐、楚、宋、卫、中山之众。於是六国之士，有宁越、徐尚、苏秦、杜赫
之属为之谋，齐明、周最、陈轸、昭滑、楼绥、翟景、苏厉、栾毅之徒通其意，吴
起、孙膑、带佗、儿良、王廖、田忌、廉颇、赵奢之伦制其兵。尝以十倍之地，百
万之众，叩关而攻秦。秦人开关延敌，九国师，逡巡遁逃而不敢进。秦无亡矢遗镞
之费，而天下诸侯已困矣。於是从散，争割地而赂秦。秦有馀力而制其敝，追亡逐
北，伏尸百万，流血漂橹；因利乘便，宰割天下，分裂河山，强国请服，弱国入朝。
施及孝文王、庄襄王，享国日浅，国家无事。
<p>
　　及至始皇，奋六世之馀烈，振长策而驭宇内，吞二周而亡诸侯，履至尊而制六
合，执捶拊以鞭笞天下，威振四海，南取百越之地以为桂林、象郡；百越之君， 首
系颈，委命下吏；乃使蒙恬北 长城而守藩篱，却匈奴七百馀里；胡人不敢南下而牧
马，士不敢弯而报怨。於是废先王之道，焚百家之言，以愚黔首；堕名城，杀豪俊，
收天下之兵，聚之咸阳，销锋 ，铸以为金人十二，以弱天下之民。然後践华为城，
因河为池，据亿丈之城，临不测之渊以固。良将劲弩，守要害之处；信臣精卒，陈
兵而谁何？天下已定，秦王之心，自以为关中之固，金城千里，子孙帝王万世之业
也。
<p>
　　始皇既没，馀威震於殊俗。然而陈涉， 牖绳枢之子， 隶之人，而迁徙之徒也，
才能不及中人，非有仲尼、墨翟之贤，陶朱、猗顿之富，蹑足行伍之间，而倔起阡
陌之中，率罢散之卒，将数百之众，转而攻秦；斩木为兵，揭竿为旗，天下云集而
响应，嬴粮而景从，山东豪俊，遂并起而亡秦族矣。
<p>
　　且夫天下非小弱也，雍州之地，肴函之固，自若也；陈涉之位，非尊於齐、楚、
燕、赵韩、魏、宋、卫、中山之君也；锄 棘矜，非 於钩戟长铩也；谪戍之众，非
沆於九国之师也；深谋远虑，行军用兵之道，非及曩时之士也；然而成败异变，功
业相反也。试使山东之国，与陈涉度长 大，比权量力，则不可同年而语矣；然秦以
区区之地，致万乘之权，招八州而朝同列，百有馀年矣；然後以六合为家，肴函为
宫，一夫作难而七庙堕，身死人手，为天下笑者，何也？仁义不施，而攻守之势异
也。
<p>
　　曹错论贵粟疏圣王在上，而民不冻饥者，非能耕而食之，织而衣之也，为开其资财
之道也。故尧禹有九年之水，汤有七年之旱，而国无捐瘠者，以畜积多，而备先具
也。今海内为一，土地人民之众，不避汤禹，加以无天灾――数年之水旱，而畜积
未及者何也？地有遗利，民有馀力，生谷之土未尽垦，山泽之利未尽出也，游食之
民未尽遍农也。
<p>
　　民贫则奸邪生。贫生於不足，不足生於不农，不农则不地着；不地着则离乡轻
家，民鸟兽。虽有高城深池，严法重，犹不能禁也。夫寒之於衣，不待轻 ；饥不得
食则饥，终岁不制衣则寒。夫腹饥不得食，肤寒不得衣，虽慈母不能保其子；居安
能以有其民哉？明主知其然也，故务民於农桑，薄俺敛，广畜积，以实仓廪，备水
旱；故民可得而有也。
<p>
　　民者，在上所以牧之；趋利如水走下，四方无择也。夫珠玉金银，饥火可食，
寒不可衣，然而众贵之者，以上用之故也。其为物轻微易藏，在於把握，可以周海
内而无饥寒之患。北令臣轻背其主，而民易去其乡，盗贼有所劝，亡逃者得轻资也。
粟米布帛生於地，长时，聚於市，非可一日成也。数石之重，中人弗胜，不为奸邪
所利，旦弗得而饥寒至。是故明君贵五谷而贱金玉。
<p>
　　今农夫五口之家，其服役者，不下二人；其能耕者，不过百亩；百亩之收，不
过百石。春耕，夏耘，秋获，冬藏，伐薪樵，治官府，给徭役，春不得避风尘，夏
不得避暑热，秋不得避阴雨，冬不得避寒冻：四时之间，无日休息。又私自送往迎
来，吊死问疾，养孤长幼在其中。勤苦如此，尚复被水旱之灾，急征暴赋，赋敛不
时，朝今而暮当具。有者，半价而卖；无者，取倍称之息；於是有卖田宅，鬻子孙，
以偿债者矣！而商贾大者积贮倍息，小者坐列贩卖，操其奇嬴，日游都市，乘上之
急，所卖必倍。故其男不耕耘，女不蚕织；衣必文采，食必粱肉；无农夫之苦，有
仟伯之得。因其富厚，交通王侯，力过吏势；以利相倾，千里游遨，冠盖相望，乘
坚策肥，履丝曳缟。此商人所以兼并农人，农人所以流亡者也。
<p>
　　今法律贱商人，商人已富贵矣；尊农夫，农夫已贫贱矣。故俗之所贵，主之所
贱也；吏之所卑，法之所尊也。上下相反，好恶乖迕，而欲国富法立，不可得也。
<p>
　　方今之务，莫若使民务农而已矣。欲民务农，在於贵粟。贵粟之道，在於使民
以粟为赏罚。今募天下入粟县官，得以拜爵，得以除罪；如此，富人有爵，农民有
钱，粟有所渫。夫能入粟以受爵，皆有馀者也。取於有馀，以供上用，则贫民之赋
可损；所谓损有馀，补不足，令出而民利者也。顺於民心，所补者叁：一曰主用足；
二曰民赋少；叁曰劝农功。
<p>
　　今令民大车骑马匹者，复卒叁人。车骑者，天下武备也，故为复卒。神农之教
曰：“有石城十仞，汤池百步，带甲百万，而无粟，弗能守也。”以是观之，粟者，
王者大用，政之本务。令民入粟受爵，至五大夫以上，乃复一人耳，此其与骑马之
功相去远矣。
<p>
　　爵者，上之所擅，出於口而无穷；粟者，民之所种，生於地而不乏。夫得高爵
与免罪，人之所甚欲也。使天下人入粟於边，以受爵免罪，不过叁岁，塞下之粟必
多矣。
<p>
　　长门赋夫何一佳人兮，步逍遥以自虞。魂逾佚而不反兮，形枯槁而独居。言“我朝
往而暮来”兮，饮食乐而忘人。心慊移而不省笔兮，交得意而相亲。伊予志之慢愚
兮，怀真悫之 心。愿赐问而自进兮，得尚君之玉音。奉虚言而望诚兮，期城南之离
宫。修薄具而自设兮，君曾不肯乎幸临。
<p>
　　廓独潜而专精兮，天飘飘而疾风。登兰台而遥望兮，神　　而外淫。浮云郁而
四塞兮，天窈窈而昼阴。雷殷殷而响起兮，声象君之车音。飘风回而起闰兮，举帷
幄之　　；桂树交而相纷兮，芳酷烈之　　。孔雀集而相存兮，玄猿啸而长吟。翡
翠胁翼而来萃兮，鸾凤翔而北南。心凭噫而不舒兮，邪气壮而攻中。
<p>
　　下兰台而周览兮，步从容於深宫。正殿块以造天兮，郁并起而穹崇。间徙倚於
东厢兮，观夫靡靡而无穷。挤玉户以撼金铺兮，声噌 而似钟音。刻木兰以为榱兮，
饰文杏以为梁。罗丰茸之游树兮，离楼梧而相撑。施瑰木之 栌兮，委参差以糠梁。
时彷佛以物类兮，象积石之将将。五色炫以相曜兮，烂耀耀而成光。致错石之瓴甓
兮，象瑁之文章。张罗绮之幔帷兮，垂楚组之连纲。抚柱楣以从容兮，览曲台之央
央。白鹤 以哀号兮，孤雌 於枯杨。日黄昏而望绝兮，怅独托於空堂。
<p>
　　悬明月以自照兮，徂清夜於洞房。援雅琴以变调兮，奏愁思之不可长。按流徵
以却转兮，声幼妙而复扬。贯历览其中操兮，意慷慨而自昂。左右悲而垂泪兮，涕
流离而从横。舒息悒而增欷兮， 履起而彷徨。榆长袂以自翳兮，数昔日之殃。无面
目之可显兮，遂颓思而就床。抟芬若以为枕兮，席荃兰而 香。忽寝寐而梦想兮，魄
若君之在旁。惕寤觉而无见兮，魂　　若有亡。众鸡鸣而愁予兮，起视月之精光。
观众星之行列兮，毕昴出於东方。望中庭之蔼蔼兮，若季秋之降霜。夜曼曼其若岁
兮，怀郁郁其不可再更。澹偃蹇而待曙兮，荒亭亭而复明。妾人窃自悲兮，究年岁
而不敢忘。
<p><hr>
　　　　　　　　　　　　马援戒兄子严敦书
<p>
　　援兄子严、敦，并喜讥议，而通轻侠客。援前在交趾，还书诫之日：“吾欲汝
曹闻人过失，如闻父母之名：耳可得闻，口不可得言也。好论议人长短，妄是非正
法，此吾所大恶也；宁死，不愿闻子孙有此行也。汝曹知吾恶之甚矣，所以复言者，
施衿结 ，申父母之戒，欲使汝曹不忘之耳！”
<p>
　　“龙伯高敦厚周慎，口无择言，谦约节俭，廉公有威。吾爱之重之，愿汝曹效
之。杜季良豪侠好义，忧人之忧，乐人之乐，清浊无所失。父丧致客，数郡毕至。
吾爱之重之，不愿汝曹效也。效伯高不得，犹为谨敕之士，所谓刻鹄不成，尚类 者
也。效季良不得，陷为天下轻薄子，所谓画虎不成，反类狗者也。讫今季良尚未可
知，郡将下车辄切齿，州郡以为言，吾常为寒心，是以不愿子孙效也。”
<p><hr>
　　　　　　　　　　　　苏武传
<p>
　　武字子卿，少以父任，兄弟并为郎，稍迁，至移中厩监。时汉连伐胡，数通使
相窥观。匈奴留汉使郭吉、路充国等前後十馀辈，匈奴使来，汉亦留之相当。天汉
元年，且 侯单于初立，恐汉袭之。乃曰：“汉天子，我丈人行也。”尽遍汉使路充
国等。武帝嘉其义，乃遣武以中郎将使持节送匈奴使留在汉者，因厚赂单于，答其
善意。
<p>
　　武与副中郎将张胜及假吏常惠等募士斥候百馀人俱。既至匈奴，置币遗单于；
单于益骄，非汉所望也。方欲发使送武等，会缑王与长水虞常等谋反匈奴中。缑王
者，昆邪王姊子也，与昆邪王俱降汉，後随浞野侯没胡中，及卫律所将降者，阴相
与谋，劫单于母阏氏归汉。会武等至匈奴。虞常在汉时，素与副张胜相知，私候胜
曰：“闻汉天子甚怨卫律，常能为汉伏弩射杀之，吾母与弟在汉，幸蒙其赏赐。”
张胜许之，以货物与常。後月馀，单于出猎，独阏氏子弟在。虞常等七十馀人欲发，
其一人夜亡告之。单于子弟发兵与战，缑王等皆死，虞常生得。单于使卫律治其事。
张胜闻之，恐前语发，以状语武。武曰：“事如此，此必及我，见犯乃死，重负国！”
欲自杀，胜惠共止之。虞常果引张胜。单于怒，召诸贵人议，欲杀汉使者。左伊秩
訾曰：“即谋单于，何以复加？宜皆降之。”单于使卫律召武受辞。武谓惠等：
“屈节辱命，虽生何面目以归汉？”引佩刀自刺。卫律惊，自抱持武。驰召医，凿
地为坎，置 火，覆武其上，蹈其背，以出血。武气绝，半日复息。惠等哭，舆归营。
单于壮其节，朝夕遣人候问武，而收系张胜。
<p>
　　武益愈。单于使使晓武，会论虞常，欲因此时降武。剑斩虞常已，律曰：“汉
使张胜谋杀单于近臣，当死；单于募降者，赦罪。”举剑欲击之，胜请降。律谓武
曰：“副有罪，当相坐。”武曰：“本无谋，又非亲属，何谓相坐。复举剑拟之。
武不动。律曰：“苏君，律前负汉归匈奴，幸蒙大恩，赐号称王，拥众数万，马畜
弥山，富贵如此。苏君今日降，明日复然。空以身膏草野，谁复知之？”武不应。
律曰：“君因我降，与君为兄弟；今不听吾计，後虽复欲见我，尚可得乎？”武骂
律曰：“女为人臣子，不顾恩义，畔主背亲，为降虏於蛮夷，何以女为见？且单于
信女，使决人死生。不平心持正，反欲斗两主观祸败。南越杀汉使者，屠为九郡；
宛王杀汉使者，头县北阙；朝鲜杀汉使者，即时诛灭。独匈奴未耳。若知我不降明，
欲令两国相攻，匈奴之祸，从我始矣！”律知武终不可胁，白单于。单于愈益欲降
之。乃幽武置大窖中，绝不饮食。天雨雪。武卧， 雪与旃毛并咽之，数日不死。匈
奴以为神，乃徙武北海上无人处，使牧羝。“羝乳，乃得归。”别其官属常惠等，
各置他所。
<p>
　　武既至海上，廪食不至， 野鼠去 实而食之。仗汉节牧羊，卧起操持，节旄尽
落。积五、六年，单于弟於 王弋射海上。武能网纺缴，檠弓弩於 王爱之，给其衣
食。叁岁馀，王病，赐武马畜、服匿、穹庐。王死後，人众徙去。其冬，丁令盗武
牛羊，武复穷厄。
<p>
　　初，武与李陵俱为侍中。武使匈奴明年，陵降，不敢求武。久之，单于使陵至
海上，为武置酒设乐。因谓武曰：“单于闻陵与子卿素厚，故使陵来说足下，虚心
欲相待。终不得归汉，空自苦亡人之地，信义安所见乎？前长君为奉车，从至雍 阳
宫，扶辇下除，触柱，折辕，劾大不敬，伏剑自刎，赐钱二百万以葬。孺卿从祠河
东后土，宦骑与黄门驸马争船，推堕驸马河中，溺死，宦骑亡。诏使孺卿逐捕。不
得，惶恐饮药而死。来时太夫人已不幸，陵送葬至阳陵。子卿妇年少，闻已更嫁矣。
独有女弟二人，两女一男，今复十馀年，存亡不可知。人生如朝露，何久自苦如此？
陵始降时，忽忽如狂，自痛负汉；加以老母系保宫。子卿不欲降，何以过陵？且陛
下春秋高，法令亡常，大臣亡罪夷灭者数十家，安危不可知。子卿尚复谁为乎？愿
听陵计，勿复有云！”武曰：“武父子亡功德，皆为陛下所成就，位列将，爵通侯，
兄弟亲近，常愿肝脑涂地。今得杀身自效，虽蒙斧钺汤镬，诚甘乐之。臣事君，犹
子事父也；子为父死，无所恨，愿勿复再言！”陵与武饮数日，复曰：“子卿！壹
听陵言。”武曰：“自分已死久矣！王必欲降武，请毕今日之 ，效死於前！”陵见
甚至诚，喟然叹曰：“嗟呼！义士！陵与卫律之罪，上通於天！”因泣下沾衿，与
武决去。
<p>
　　陵恶自赐武，使其妻赐武牛羊数十头。然陵复至北海上，语武：“区脱捕得云
中生口，言太守以下吏民皆白服，曰：『上崩。』”武闻之，南卿号哭，欧血，旦
夕临数月。昭帝即位，数年，匈奴与汉和亲。汉求武等。匈奴诡言武死。後汉使复
至匈奴。常惠请其守者与俱，得夜见汉使，具自陈过。教使者谓单于言：“天子射
上林中，得雁足有系帛书，言武等在某泽中。”使者大喜，如惠语以让单于。单于
视左右而惊，谢汉使曰：“武等实在。”於是李陵置酒贺武曰：“今足下还归，扬
名於匈奴，功显於汉室，虽古竹帛所载，丹青所画，何以过子卿！陵虽驽怯，令汉
且贳陵罪，全其老母，使得奋大辱之积志，庶几乎曹柯之盟。此陵宿昔之所不忘也！
收族陵家，为世大戮，陵尚复何顾乎？已矣！令子卿知吾心耳！异域之人，壹别长
绝！”陵起舞，歌曰：“径万里兮度沙幕，为君将兮奋匈奴。路穷绝兮矢刃摧，士
众灭兮名已 ，老母已死，虽欲报恩将安归？”
<p>
　　陵泣下数行，因与武决。单于召会武官属，前以降及物故，凡随武还者九人。
武以始元六年春至京师，诏武奉一太牢谒武帝园庙，拜为典属国，秩中二千石，赐
钱二百万，公田二顷，宅一区。常惠徐圣赵终根皆拜为中郎，赐帛各二百匹。其馀
六人，老归家，赐钱人十万，复终身。常惠後至右将军，封列侯，自有传。武留匈
奴凡十九岁，始以 壮出，及还，须发尽白。
<p><hr>
　　　　　　　　　　　　戒子书
<p>
　　吾家旧贫，不为父母群弟所容，去 役之吏，游学周、秦之都，往来幽、并、兖、
豫之域；获觐乎在位通人，处逸大儒；得意者咸从捧手，有所授焉。遂博稽六艺，
粗览传记，时○ 书纬术之奥。年过四十，乃归供养，假田播殖，以娱朝夕。
<p>
　　遇阉尹擅势，坐党禁锢：十有四年，而蒙赦令。举贤良方正、有道，辟大将军
叁司府，公车再召。比牒并名，早为宰相。惟彼数公懿德大雅，克堪王臣，故宜式
序。吾自忖度，无任於此；但念述先圣之玄意，思整百家之不齐，亦庶几以竭吾才；
故闻命罔从。而黄巾为害，萍浮南北，复归邦乡。入此岁来，已七十矣。
<p>
　　宿素衰落，仍有失误。案之礼典，便合传家。今我告尔以老，归尔以事；将闲
居以安性，覃思以终业。自非拜国君之命，问族亲之忧，展敬坟墓，观省野物，胡
尝扶杖出门乎？家事大小，汝一承之。
<p>
　　咨！尔茕茕一夫，曾无同生相依。其勖求君子之道，研钻勿替；敬慎威仪，以
近有德。显誉成於僚友，德行立於已志。若致声称，亦有荣於所生。可不深念邪？
可不深念邪？
<p>
　　吾虽无绂冕之绪，颇有让爵之高；自桨以论赞之功，庶不遗後人之羞。末所愤
愤者，徒以亡亲坟垄未成；所好群书，率皆腐敝，不得於礼堂写定，传与其人。日
西方暮，其可图乎？
<p>
　　家今差多於昔，勤力务时，无恤饥寒。菲饮食，薄衣服，节夫二者，尚令吾寡
恨。若忽忘不识，亦已焉哉！
<p><hr>
　　　　　　　　　　　　典论论文
<p>
　　文人相轻，自古而然。傅毅之於班固，伯仲之间耳；而固小之，与弟超书曰：
“武仲以能属文为兰台令史，下笔不能自休。”夫人善於自见，而文非一体，鲜能
备善，是以各以所长，相轻所短。里语曰：“家有弊帚，享之千金。”斯不自见之
患也。今之文人：鲁国孔文举、广陵陈琳孔璋、山阳王粲仲宣、北海徐干伟长、陈
留阮 元瑜、汝南应 德琏、东平刘桢公干，斯七子者，於学无所遗，於辞无所假，
咸自以骋骥 於千里，仰齐足而并驰。以此相服，亦良难矣！扒君子审己以度人，故
能免於斯累，而作论文。
<p>
　　王粲长於辞赋，徐干时有齐气，然粲之匹也。如粲之初征、登楼、槐赋、征思，
干之玄猿、漏卮、圆扇、橘赋，虽张、蔡不过也。然於他文，未能称是。琳、 之章
表书记，今之隽也。应 和而不壮；刘桢壮而不密。孔融体气高妙，有过人者；然不
能持论，理不胜辞；以至乎杂以嘲戏；及其所善，扬、班俦也。
<p>
　　常人贵远贱近，向声背实，又患 於自见，谓己为贤。夫文本同而末异，盖奏议
宜雅，书论宜理，铭诔尚实，诗赋欲丽。此四科不同，故能之者偏也；唯通才能备
其体。
<p>
　　文以气为主，气之清浊有体，不可力强而致。譬诸音乐，曲度虽均，节奏同检，
至於引气不齐，巧拙有素，虽在父兄，不能以移子弟。
<p>
　　扒文章，经国之大业，不朽之盛事。年寿有时而尽，荣乐止乎其身，二者必至
之常期，未若文章之无穷。是以古之作者，寄身於翰墨，见意於篇籍，不假良史之
辞，不托飞驰之势，而声名自传於後。故西伯幽而演易，周旦显而礼，不以隐约而
弗务，不以康乐而加思。夫然，则古人贱尺璧而重寸阴，惧乎时之过已。而人多不
强力；贫贱则慑於 寒，富贵则流於逸乐，遂营目前之务，而遗千载之功。日月逝於
上，体貌衰於下，忽然与万物迁化，斯志士之大痛也！融等已逝，唯干着论，成一
家言。
<p><hr>
　　　　　　　　　　　　与吴质书
<p>
　　二月叁日，丕白：
<p>
　　岁月易得，别来行复四年。叁年不见，东山犹叹其远；况乃过之？思何可支！
虽书疏往返，未足解其劳结。
<p>
　　昔年疾疫，亲故多罹其灾。徐陈应刘，一时俱逝，痛可言邪？昔日游处，行则
连舆，止则接席；何曾须臾相失。每觞酌流行，丝竹并奏，酒酣耳热，仰而赋诗。
当此之时，忽然不自知乐也。谓百年己分，可长共相保；何图数年之间，零落略尽，
言之伤心！顷撰其遗文，都为一集。观其姓名，已为鬼录。追思昔游，犹在心目。
而此诸子，化为粪壤，可复道哉！
<p>
　　臂古今文人，类不护细行，鲜能以名节自立。而伟长独怀文抱质，恬淡寡欲，
有箕山之志，可谓彬彬君子者矣。着中论二十馀篇，成一家之言，辞义典雅，足传
于後，此子为不朽矣。德琏常斐然有述作之意，其才学足以着书，美志不遂，良可
痛惜！间者历览诸子之文，对之 泪；既痛逝者，行自念也。孔璋章表殊健，微为繁
富。公干有逸气，但未遒耳；其五言诗之善者，妙绝诗人。元瑜书记翩翩，致足乐
也。仲宣独自善於辞赋，惜其体弱，不足起其文；至於所善，古人无以远过。
<p>
　　昔伯牙绝弦於锺期，仲尼覆醢於子路，痛知音之难遇，伤门人之莫逮；诸子但
为未及古人，自一时之隽也。今之存者，已不逮。矣，後生可畏，来者难诬。然恐
吾与足下不及见也。
<p>
　　年行已长大，所怀万端，时有所虑，至通夜不瞑。志意何时复类昔日？已成老
翁，但未白头耳。光武言：“年叁十馀；在兵中十岁，所更非一。”吾德不及之，
年与之齐矣。以犬羊之质，服虎豹之文；无众星之明，假日月之光；动见瞻观，何
时易乎？恐永不复得为昔日游也。少壮真当努力，年一过往，何可攀援？古人思秉
烛夜游，良有以也。
<p>
　　顷何以自娱？颇复有所述造否？东望於邑，裁书叙心。丕白。
<p><hr>
　　　　　　　　　　　　与杨德祖书
<p>
　　植白：数日不见，思子为劳，想同之也。仆少小好为文章，迄至於今，二十有
五年矣！然今世作者，可略而言也。昔仲宣独步於汉南，孔璋鹰扬於河朔，伟长擅
名於青土，公干振藻於海隅，德琏发迹於此魏，足下高视於上京；当此之时，人人
自谓握灵蛇之珠，家家自谓抱荆山之玉。吾王於是设天网以该之，顿八 以掩之，今
悉集兹国矣。然此数子，犹复不能飞轩绝迹，一举千里。以孔璋之才，不闲於辞赋，
而多自谓能与司马长卿同风，譬画虎不成反为狗也。前书嘲之，反作论盛道仆赞其
文。夫锺其不失听，於今称之。吾亦不能妄叹者，畏後世之嗤余也。
<p>
　　世人之着述，不能无病。仆常好人讥弹其文，有不善者，应时改定。昔丁敬礼
尝作小文，使仆润饰之。仆自以才不过若人，辞不为也。敬礼谓仆：“卿何所疑难，
文之佳恶，吾自得之，後世谁相知定吾文者邪！”吾常叹此达言，以为美谈！
<p>
　　昔尼父之文辞，与人通流；至於制春秋，游夏之徒，乃不能措一辞。过此而言
不病者，吾未之见也。盖有南威之容，乃可以论於淑媛；有龙泉之利，乃可以议於
断割。刘季绪才不能逮於作者，而好诋诃文章，掎摭利病。昔田巴毁五帝，罪叁王，
五霸於稷下，一旦而服千人；鲁连一说，使终身杜口。刘生之辩，未若田氏；今之
仲连，求之不难，可无息乎？人各有好尚：兰芷荪蕙之芳，众所好，而海畔有逐臭
夫；“咸池”“六茎”之发，众人所共乐，而墨翟有非之之论：岂可同哉！
<p>
　　今往仆少小所着辞赋一相与。夫街谈巷说，必有可采；击辕之歌，有应风雅。
匹夫之思，未易轻弃也。辞赋小道，固未足以揄扬大义，彰示来世也。昔扬子云先
朝执戟之臣耳，犹称壮夫不为也。吾虽德薄，位为蕃侯，犹庶几戮力上国，流惠下
民，建永世之业，留金石之功；岂徒以翰墨为勋绩，辞赋为君子哉！若吾志未果，
吾道不行，则将采庶官之实录，辩时俗之得失，定仁义之衷，成一家之言。虽未能
藏之於名山，将以传之於同好。此要之皓首，岂今日之论乎？其言之不惭，恃惠子
之知我也！明早相迎，书不尽怀！植白。
<p><hr>
　　　　　　　　　　　　诸葛亮前出师表
<p>
　　臣亮言：先帝创业未半，而中道崩殂。今天下叁分，益州疲弊，此诚危急存亡
之秋也。然侍卫之臣，不懈於内；忠志之士，忘身於外者，盖追先帝之殊遇，欲报
之於陛下也。诚宜开张圣听，以光先帝遗德，恢弘志士之气；不宜妄自菲薄，引喻
失义，以塞忠谏之路也。
<p>
　　宫中府中，俱为一体，陟罚臧否，不宜异同。若有作奸犯科，及为忠善者，宜付
有司，论其刑赏，以昭陛下平明之治，不宜篇私，使内外异法也。
<p>
　　侍中、侍郎郭攸之、费 、董允等，此皆良实，志虑忠纯，是以先帝简拔以遗陛
下。愚以为宫中之事，事无大小，悉以咨之，然後施行，必能裨补阙漏，有所广益。
将军向宠，性行淑均，晓畅军事，试用於昔日，先帝称之曰“能”，是以众议举宠
为督。愚以为营中之事，悉以咨之，必能使行阵和睦，优劣得所。亲贤臣，远小人，
此先汉所以兴隆也；亲小人，远贤臣，此後汉所以倾颓也。先帝在时，每与臣论此
事，未尝不叹息痛恨於桓、灵也。侍中、尚书、长史；参军，此悉贞良死节之臣也，
愿陛下亲之信之，则汉室之隆，可计日而待也。
<p>
　　臣本布衣，躬耕於南阳，苟全性命於乱世，不求闻达於诸侯。先帝不以臣卑鄙，
猥自枉屈，叁顾臣於草庐之中，谘臣以当世之事，由是感激，遂许先帝以驱驰。後
值倾覆，受任於败军之际，奉命於危难之间，尔来二十有一年矣！先帝知臣谨慎，
故临崩寄臣以大事也。受命以来，夙夜忧勤，恐托付不效，以伤先帝之明。故五月
渡泸，深入不毛。今南方已定，兵甲已足，当奖率叁军，北定中原，庶竭驽钝，攘
除奸凶，兴复汉室，还於旧都；此臣所以报先帝而忠陛下之职分也。至於斟酌损益，
进尽忠言，则攸之、 、允之任也。愿陛下托臣以讨贼兴复之效；不效，则治臣之罪，
以告先帝之灵。若无兴德之言，则戮允等，以彰其慢。陛下亦宜自课，以谘诹善道，
察纳雅言，深追先帝遗诏，臣不胜受恩感激。今当远离，临表涕零，不知所云。
<p><hr>
　　　　　　　　　　　　诸葛亮後出师表
<p>
　　先帝虑汉贼不两立，王业不偏安，故托臣以讨贼也。以先帝之明，量臣之才，
固知臣伐贼，才弱敌 也。然不伐贼，王业亦亡；惟坐而待亡，孰与伐之？是故托臣
而弗疑也。
<p>
　　臣受命之日，寝不安席，食不甘味。思惟北征，宜先入南，故五月渡泸，深入
不毛，并日而食。臣非不自惜也，顾王业不可偏安於蜀都，故冒危难，以奉先帝之
遗意。而议者谓为非计。今贼适疲於西，又务於东。兵法乘劳，此进趋之时也。谨
陈其事如左：
<p>
　　斑帝明并日月，谋臣渊深；人然陟险被创，危然後安。今陛下未及高帝，谋臣
不如良平；而欲以长策取胜，坐定天下。此臣之未解一也。刘繇、王朗，各据州郡，
论安言计，动引圣人；群疑满腹，众难塞胸；今岁不战，明年不征；使孙策坐大，
遂并江东。此臣之未解二也。曹操智计，殊绝於人，其用兵也， 拂孙吴；然困於南
阳，险於乌巢，危於祁连，逼於黎阳，几败北山，殆死潼关，然後伪定一时尔。况
臣才弱，而欲以不危而定之。此臣之未解叁也。曹操五攻昌霸不下，四越巢湖不成；
任用李服，而李服图之；策任夏侯，而夏侯败亡。先帝每称操为能，犹有此失；况
臣驽下，何能必胜？此臣之未解四也。自臣到汉中，中间 年耳；然丧赵云、阳群、
马玉、阎芝、丁立、白寿、刘 、邓铜等，及曲长、屯将七十馀人，突将无前， 叟，
青羌、散骑武骑一千馀人：此皆数十年之内所纠合四方之精锐，非一州之所有；若
复数年，则损叁分之二也，当何以图敌？此臣之未解五也。今民穷兵疲，而事不可
息：事不可息，则住与行，劳费正等；而不及早图之，欲以一州之地，与贼持久。
此臣之未解六也。
<p>
　　夫难平者，事也。昔先帝败军於楚，当此时，曹操拊手，谓天下已定。然後先
帝东连吴越，西取巴蜀，举兵北征，夏侯授首：此操之失计，而汉事将成也。然後
吴更违盟，关羽毁败，秭归蹉跌，曹丕称帝。凡事如是，难可逆料。臣鞠躬尽瘁，
死而後已。至於成败利钝，非臣之明所能逆睹也。
<hr><a href="gwgz07.html">下一卷</a>  <a href="gwgz.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷七　六朝唐文</h2></center>
<p><hr>
　　　　　　　　　　　　陈情表
<p>
　　臣密言：
<p>
　　臣以险 ，夙遭闵凶。生孩六月，慈父见背。行年四岁，舅夺母志。祖母刘愍臣
孤弱，躬亲抚养。臣少多疾病九岁不行；零丁甭苦，至於成立。既无叔伯，终鲜兄
弟；门衰祚薄，晚有儿息。外无期功 近之亲，内无应门五尺之僮；茕茕独立，形影
相吊。而刘夙婴疾病，常在床蓐；臣侍汤药，未曾废离。
<p>
　　逮奉圣朝，沐浴清化。前太守臣逵，察臣孝廉；後刺史臣荣，举臣秀才；臣以
供养无主，辞不赴命。诏书特下，拜臣郎中；寻蒙国恩，除臣洗马。猥以微贱，当
侍东宫，非臣陨首，所能上报。臣具以表闻，辞不就职。诏书切峻，责臣逋慢。郡
县逼迫，催臣上道；州司临门，急於星火。臣欲奉诏奔驰，则刘病日笃；欲告诉不
许；臣之进退，实为狼狈。
<p>
　　伏惟圣朝以孝治天下，凡在故老，犹蒙矜育；况臣孤苦，特为尤甚。且臣少事
伪朝，历职郎署，本图宦达，不矜名节。今臣亡国贱俘，至微至陋，过蒙拔擢，宠
命优渥；岂敢盘桓，有所希冀！但以刘日薄西山，气息奄奄，人命危浅，朝不虑夕。
臣无祖母，无以至今日；祖母无臣，无以终馀年。母孙二人，更相为命；是以区区，
不能废远。臣密今年四十有四，祖母刘今年九十有六，是臣尽节於陛下之日长，报
养刘之日短也。乌鸟私情，愿乞终养！
<p>
　　臣之辛苦，非独蜀之人士，及二州牧伯，所见明知；皇天后土，实所共鉴。愿
陛下矜愍愚诚，听臣微志；庶刘侥幸，保卒馀年。臣生当陨首，死当结草。
<p>
　　臣不胜犬马怖惧之情，谨拜表以闻。
<p><hr>
　　　　　　　　　　　　兰亭集序
<p>
　　永和九年，岁在癸丑，暮春之初，会於会稽山阴之兰亭，修禊事也。群贤毕至，
少长咸集。此地有崇山峻岭，茂林修竹；又有清流激湍，映带左右。引以为流觞曲
水，列坐其次；虽无丝竹管弦之盛，一觞一咏，亦足以畅叙幽情。
<p>
　　是日也，天朗气清，惠风和畅；仰观宇宙之大，俯察品类之盛；所以游目骋怀，
足以极视听之娱，信可乐也。
<p>
　　夫人之相与，俯仰一世，或取诸怀抱，晤言一室之内；或因寄所托，放浪形骸
之外。虽趣舍万殊，静躁不同；当其欣於所遇，暂得於己，快然自足，不知老之将
至。及其所之既倦，情随事迁，感慨系之矣。向之所欣， 仰之间，已为陈迹，犹不
能不以之兴怀；况修短随化，终期於尽。古人云：“死生亦大矣。”岂不痛哉！
<p>
　　每览昔人兴感之由，若合一契；未尝不临文嗟悼，不能喻之於怀。固知一死生
为虚诞，齐彭殇为妄作。後之视今，亦犹今之视昔，悲夫！笔列叙时人，录其所述，
虽世殊事异，所以兴怀，其致一也。後之览者，亦将有感於斯文。
<p><hr>
　　　　　　　　　　　　归去来辞
<p>
　　遍去来兮！田园将芜，胡不归？既自以心为形役，奚惆怅而独悲？悟以往之不
谏，知来者之可追；实迷途其未远，觉今是而昨非。舟遥遥以轻 ，风飘飘而吹衣。
问征夫以前路，恨晨光之熹微。
<p>
　　乃瞻衡宇，载欣载奔。僮仆欢迎，稚子候门。叁径就荒，松菊犹存。携幼入室，
有酒盈樽。引壶觞以自酌，眄庭柯以怡颜，倚南以寄傲，审容膝之易安。园日涉以
成趣，门虽设而常关。策扶老以流憩，时矫首而遐观。云无心以出岫，鸟倦飞而知
还。景翳翳以将入，抚孤松而盘桓。
<p>
　　遍去来兮！请息交以绝游，世与我而相遗，复驾言兮焉求？悦亲戚之情话，乐
琴书以消忧。农人告余以春及，将有事於西畴，或命巾车，或棹孤舟，既窈窕以寻
壑，亦崎岖而经丘。木欣欣以向荣，泉涓涓而始流。羡万物之得时，感吾生之行休。
<p>
　　已乎矣！寓形宇内复几时，曷不委心任去留，胡为遑遑欲何之？富贵非吾愿，
帝乡不可期。怀良辰以孤往，或植杖而耘耔，登东皋以舒啸，临清流而赋诗。聊乘
化以归尽，乐夫天命复奚疑。
<p><hr>
　　　　　　　　　　　　桃花源记
<p>
　　晋太元中，武陵人，捕鱼为业，缘溪行，忘路之远近。忽逢桃花林，夹岸数百
步，中无杂树，芳草鲜美，落英缤纷；渔人甚异之。复前行，欲穷其林。林尽水源，
便得一山。山有小口，彷佛若有光，便舍船，从口入。
<p>
　　初极狭， 通人；复行数十步，豁然开朗。土地平旷，屋舍俨然。有良田、美池、
桑、竹之属，阡陌交通，鸡犬相闻。其中往来种作，男女衣着，悉如外人；黄发垂
髫，并 然自乐。见渔人，乃大惊，问所从来；具答之。便要还家，设酒、杀鸡、作
食。村中闻有此人，咸来问讯。自云：先世避秦时乱，率妻子邑人来此绝境，不复
出焉；遂与外人间隔。问今是何世？乃不知有汉，无论魏、晋！此人一一为具言所
闻，皆叹惋。馀人各复延至其家，皆出酒食，停数日，辞去。此中人语云：“不足
为外人道。”
<p>
　　既出，得其船，便扶向路，处处志之。及郡下，诣太守，说如此。太守即遣人
随其往，寻向所志，遂迷不复得路。南阳刘子骥，高尚士也，闻之，欣然规往，未
果，寻病终。後遂无问津者。
<p><hr>
　　　　　　　　　　　　五柳先生传
<p>
　　先生不知何许人也，亦不详其姓字，宅边有五柳树，因以为号焉。闲静少言，
不慕荣利。好读书，不求甚解；每有会意，欣然忘食。性嗜酒而家贫，不能恒得。
亲旧知其如此，或置酒招之，造饮辄尽，期在必醉；既醉而退，曾不吝情去留。环
堵萧然，不蔽风日；短褐穿结，箪瓢屡空，晏如也。尝着文章自娱，颇示己志。忘
怀得失，以此自终。
<p>
　　赞曰：黔娄有言：“不戚戚於贫贱，不汲汲於富贵。”其言兹若人之俦乎！衔
觞赋诗，以乐其志，无怀氏之民欤！梆天氏之民欤！
<p><hr>
　　　　　　　　　　　　水经江水注
<p>
　　江水又东，迳广溪峡，斯乃叁峡之首也。峡中有瞿塘、黄龛二汉滩，其峡盖自
禹凿以通江，郭景纯所谓巴东之峡，夏后疏凿者也。
<p>
　　江水又东，迳巫峡，杜宇所凿以通江水也。江水历峡东，迳新崩滩。此山汉和
帝永元十二年崩，晋太元二年又崩。当崩之日，水逆流百馀里，涌起数十丈。今滩
上有石，或圆如箪，或方似屋，若此者甚众，皆崩崖所陨，致怒湍流，故谓之“新
崩滩”。其颓崖所馀，比之诸岭，尚为竦桀。其下十馀里，有大巫山，非惟叁峡所
无，乃当抗峰岷、峨，偕岭衡、疑。其翼附群山，并概青云，更就霄汉，辨其优劣
耳。西，即巫山者也。其间首尾百六十里，谓之巫峡，盖因山为名也。
<p>
　　自叁峡七百里中，两岸连山，略无阙处；重 叠嶂，隐天蔽日：自非亭午夜分，
不见曦月。至於夏水襄陵，沿 阻绝，或王命急宣，有时朝发白帝，暮到江陵，其间
千二百里，虽乘奔御风不以疾也。春冬之时，则素湍绿潭，回青倒影。绝 多生柽柏，
悬泉瀑布，飞漱其间。清荣峻茂，良多趣味。每至晴初霜旦，林寒涧肃，常有高猿
长啸，属引凄异，空谷传响，哀转久绝。故渔者歌曰：“巴东叁峡巫峡长，猿鸣叁
声泪沾裳！”
<p>
　　江水自建平至东界峡，盛弘之谓之空泠峡。峡甚高峻，即宜都、建平二郡界也。
其间远望，势交岭表，有五六峰，参差互出。有奇石，如二人像，攘袂相对。俗传
两郡督邮争界於此。江水历峡，东迳宜昌县之插下。
<p>
　　江水又东，迳流头滩。其水并峻急奔暴，鱼 所不能游，行者常苦之，其歌曰：
“滩头白勃坚相持，倏忽沦没别无期。”袁山松曰：“自蜀至此，五千馀里；下水
五日，上水百日也。”
<p>
　　江水又东，迳宜昌县北，—县治，江之南岸也。北临大江，与夷陵相对。江水
又东，迳狼尾滩，而历人滩。袁山松曰：“二滩相去二里。人滩，水至峻峭。南岸
有青石，夏没冬出，其石　　，数十步中，悉作人面形，或大或小；其分明者，须
发皆具：因名曰人滩也。”
<p>
　　江水又东，迳黄牛山，下有滩名曰黄牛滩。南岸重岭叠起，最外高崖间有石，
色如人负刀牵牛，人黑牛黄，成就分明。既人迹所绝，莫得究焉。此 既高，加以江
湍纡洄，虽途迳信宿，犹望见此物，故行者谣曰：“朝发黄牛，暮宿黄牛；叁朝叁
暮，黄牛如故。”言水路纡深，回望如一矣。
<p>
　　江水又东，迳西陵峡。宜都记曰：“自黄牛滩东入西陵界，至峡口百许里，山
水纡曲，而两岸高山重障，非日中夜半，不见日月，绝壁或十许丈，其石采色形容，
多所像类。林木高茂，略尽冬春。猿鸣至清，山谷传响，泠泠不绝。”所谓叁峡，
此其一也。山松言：“常闻峡中水疾，书记及口传悉以临惧相戒，曾无称有山水之
美也。及余来践跻此境，既至欣然，始信耳闻之不如亲见矣。其叠 秀峰，奇构异形，
固难以辞叙。林木萧森，离离蔚蔚，乃在霞气之表。仰瞩俯映，弥习弥佳，流连信
宿，不觉忘返。目所履历，未尝有也。既自欣得此奇观，山水有灵，亦当惊知己於
千古矣。”
<p><hr>
　　　　　　　　　　　　谏太宗十思疏
<p>
　　臣闻求木之长者，必固其根本；欲流之远者，必浚其泉源；思国之安者，必积
其德义。源不深而望流之远，根不固而求木之长，德不厚而思国之治，虽在下愚，
知其不可，而况於明哲乎？人君当神器之重，居域中之大，将崇极天之峻，永保无
疆之休，不念居安思危，戒奢以俭，德不处其厚，情不胜其欲，斯亦伐根以求木茂，
塞源而欲流长者也。
<p>
　　凡百元首，承天景命，莫不殷忧而道着，功成而德衰，有善始者实繁，能克终
者盖寡。岂其取之易而守之难乎？昔取之而有馀，今守之而不足，何也？夫在殷忧，
必竭诚以待下；既得志，则纵情以傲物。竭诚则胡越之一体，傲物则骨肉为行路。
虽董之以严刑，震之以威怒，终苟免而不怀仁，貌恭而不心服。怨不在大，可畏惟
人，载舟覆舟，所宜深慎，奔车朽索，其可忽乎！
<p>
　　君人者，诚能见可欲，则思知足以自戒；将有所作，则思知止以安人；念高危，
则思谦冲而自牧；惧满溢，则思江海而下百川；乐盘游，则思叁驱以为度；忧懈怠，
则思慎始而敬终；虑壅蔽，则思虚心以纳下；想谗邪，则思正身以黜恶；恩所加，
则思无因喜以谬赏；罚所及，则思无因怒而滥刑。总此十思，弘兹九德。简能而任
之，择善而从之，则智者尽其谋，勇者竭其力，仁者播其惠，信者效其忠。文武争
驰，君臣无事，可以尽豫游之乐，可以养松乔之寿，鸣琴垂拱，不言而化。何必劳
神苦思，代下司职，役聪明之耳目，亏无为之大道哉？
<p><hr>
　　　　　　　　　　　　为徐敬业讨武 檄
<p>
　　伪临朝武氏者，性非和顺，地实寒微。昔充太宗下陈，曾以更衣入侍。洎乎晚
节，秽乱春宫。潜隐先帝私，阴图後房之嬖。入门见嫉，蛾眉不肯让人；掩袖工谗，
狐媚偏能惑主。践元后於 翟，陷吾君於聚 。加以虺蜴为心，豺狼成性。近狎邪僻，
残害忠良。杀姊屠兄，弑君鸩母。神人之所共嫉，天地之所不容。犹复包藏祸心，
窥窃神器。君之爱子，幽在别宫；贼之宗盟，委以重任。鸣呼！霍子孟之不作，朱
虚侯之已亡。燕啄皇孙，知汉祚之将尽。龙 帝后，识夏庭之遽衰。
<p>
　　敬业皇唐旧臣，公侯 子。奉先帝之成业，荷本朝之厚恩。宋微子之兴悲，良有
以也；袁君山之流涕，岂徒然哉！是用气愤风云，志安社稷。因天下之失望，顺宇
内之推心。爰举义旗，以清妖孽。
<p>
　　南连百越，北尽叁河；铁骑成群，玉轴相接。海陵红粟，仓储之积靡穷；江浦
黄旗，匡复之功何远！班声动而北风起，剑气冲而南斗平。喑呜则山岳崩颓，叱吒
则风云变色。以此制敌，何敌不摧？以此图功，何功不克？
<p>
　　鲍等或居汉地，或协周亲；或膺重寄於话言，或受顾命於宣室。言犹在耳，忠
岂忘心。一坯之土未乾，六尺之孤何托？倘能转祸为福，送往事居，共立勤王之勋，
无废大君之命，凡诸爵赏，同指山河。若其眷恋穷城，徘徊歧路，坐昧先几之兆，
必贻後至之诛。请看今日之域中，竟是谁家之天下！
<p><hr>
　　　　　　　　　　　　秋日登洪府滕王阁饯别序
<p>
　　南昌故郡，洪都新府。星分翼轸，地接衡庐。襟三江而带五湖，控蛮荆而引瓯越。物华
天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰，台隍枕夷夏之
交，宾主尽东南之美。都督阎公之雅望，【上“户夂”下“木”】戟遥临；宇文新州之懿
范，【衤詹】帷暂驻。十旬休假，胜友如云；千里逢迎，高朋满座。腾蛟起凤，孟学士之词
宗；紫电青霜，王将军之武库。家君作宰，路出名区；童子何知，躬逢胜饯。
<p>
　　时维九月，序属三秋。潦水尽而寒潭清，烟光凝而暮山紫。俨骖【马非】于上路，访风
景于崇阿。临帝子之长洲，得仙人之旧馆。层台耸翠，上出重霄；飞阁流丹，下临无地。鹤
汀凫渚，穷岛屿之萦回；桂殿兰宫，列冈峦之体势。披绣闼，俯雕甍，山原旷其盈视，川泽
盱其骇瞩。闾阎扑地，钟鸣鼎食之家；舸舰迷津，青雀黄龙之轴。虹销雨霁，彩彻区明。落
霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。
<p>
　　遥襟俯畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；
邺水朱华，光照临川之笔。四美具，二难并。穷睇眄于中天，极娱游于暇日。
<p>
　　天高地迥，觉宇宙之无穷；兴尽悲来，识盈虚之有数。望长安于日下，指吴会于云间。
地势极而南溟深，天柱高而北辰远。关山难越，谁悲失路之人？萍水相逢，尽是他乡之客。
怀帝阍而不见，奉宣室以何年？
<p>
　　嗟乎！时运不济，命运多舛。冯唐易老，李广难封。屈贾谊于长沙，非无圣主；窜梁鸿
于海曲，岂乏明时。所赖君子安贫，达人知命。老当益壮，宁移白首之心？穷且益坚，不坠
青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟
尝高洁，空怀报国之心；阮藉猖狂，岂效穷途之哭！
<p>
　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪
笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今晨捧
袂，喜托龙门。杨意不逢，抚凌云而自惜；钟期既遇，奏流水以何惭？
<p>
　　鸣呼！胜地不常，盛筵难再。兰亭已矣，梓泽丘墟。临别赠言，幸承恩于伟饯；登高作
赋，是所望于群公。敢竭鄙诚，恭疏短引。一言均赋，四韵俱成。请洒潘江，各倾陆海云
尔：
<p>
　　　　滕王高阁临江渚，佩玉鸣鸾罢歌舞。<br>
　　　　画栋朝飞南浦云，珠帘暮卷西山雨。<br>
　　　　闲云潭影日悠悠，物换星移几度秋。<br>
　　　　阁中帝子今何在？槛外长江空自流。<br>

<p><hr>
　　　　　　　　　　　　陋室铭
<p>
　　山不在高，有仙则名。水不在深，有龙则灵。斯是陋室惟吾德馨。苔痕上皆绿，
草色入青。谈笑有鸿儒，往来无白丁。可以调素琴，阅金经。无丝竹之乱耳，无案
牍之劳形。南阳诸葛庐，西蜀子云亭。孔子云：“何陋之有？”
<p><hr>
　　　　　　　　　　　　阿房宫赋
<p>
　　六王毕，四海一。蜀山兀，阿房出。覆压叁百馀里，隔离天日。骊山北构而西
折，直走咸阳。二川溶溶，流入宫墙。五步一楼，十步一阁。廊腰缦回，檐牙高啄。
各抱地势，钩心斗角。盘盘焉，　　焉，蜂房水涡，矗不知乎几千万落。长桥卧波，
未云何龙？复道行空，不霁何虹？高低冥迷，不知西东。歌台暖响，春光融融。舞
殿冷袖，风雨凄凄。一日之内，一宫之间，而气候不齐。
<p>
　　妃嫔媵嫱，王子皇孙，辞楼下殿，辇来於秦。朝歌夜弦，为秦宫人。明星荧荧。
开 镜也。绿云扰扰，梳晓鬟也。渭流涨腻，弃脂水也。烟斜雾横，焚椒兰也。雷霆
乍惊，宫车过也。辘辘远听，杳不知其所之也。一肌一容，尽态极姘。缦立远视，
而望幸焉，有不得见者叁十六年。
<p>
　　燕、赵之收藏，韩、魏之经营，齐、楚之精英，几世几年，剽掠其人，倚叠如
山。一旦不能有，输来其闲。鼎铛玉石，金块珠砾，弃掷逦迤。秦人视之，亦不甚
惜。
<p>
　　嗟乎！一人之心，千万人之心也。秦爱纷奢，人亦念其家。奈何取之尽锱铢，
用之如泥沙！使负栋之柱，多於南亩之农夫。架梁之椽，多於机上之工女。钉头磷
磷，多於在庾之粟粒。瓦缝参差，多於周身之帛缕。直栏横槛，多於九土之城郭。
管弦呕哑，多於市人之言语。使天下之人，不敢言而敢怒。独夫之心，日益骄固。
戍卒叫，函谷举。楚人一炬，可怜焦土。
<p>
　　呜呼！灭六国者，六国也，非秦也。族秦者，秦也，非天下也。嗟夫！使六国
各爱其人，则足以拒秦。秦复爱六国之人，则递叁世可至万世而为君，谁得而族灭
也。秦人不暇自哀，而後人哀之。後人哀之，而不鉴之，亦使後人而复哀後人也。
<p><hr>
　　　　　　　　　　　　原道
<p>
　　博爱之谓仁，行而宜之之谓义；由是而之焉之谓道，足乎己无待於外之谓德。
仁与义为定名，道与德为虚位。故道有君子小人，而德有凶有吉。老子之小仁义，
非毁之也，其见者小也。坐井而观天，曰天小者，非天小也。彼以煦煦为仁，孑孑
为义，其小之也则宜。其所谓道，道其所道，非吾所谓道也；其所谓德，德其所德，
非吾所谓德也。凡吾所谓道德云者，合仁与义言之也，天下之公言也。老子之所谓
道德云者，去仁与义言之也，一人之私言也。
<p>
　　周道衰，孔子没。火于秦，黄老于汉，佛于晋、魏、梁、隋之间。其言道德仁
义者，不入于杨，则入于墨；不入于老，则入于佛。入于彼，必出于此。入者主之，
出者奴之；入者附之，出者污之。噫！後之人其欲闻仁义道德之说，孰从而听之？
老者曰：“孔子，吾师之弟子也。”佛者曰：“孔子，吾师之弟子也。”为孔子者，
习闻其说，乐其诞而自小也，亦曰：“吾师亦尝师之云尔。”不惟举之於其口，而
又笔之於其书。噫！後之人，虽欲闻仁义道德之说，其孰从而求之？甚矣！人之好
怪也，不求其端，不讯其末，惟怪之欲闻。
<p>
　　迸之为民者四，今之为民者六；古之教者处其一，今之教者处其叁。农之家一，
而食粟之家六；工之家一，而用器之家六；贾之家一，而资焉之家六。奈之何民不
穷且盗也！
<p>
　　迸之时，人之害多矣。有圣人者立，然後教之以相生养之道。为之君，为之师，
驱其虫蛇禽兽，而处之中土，寒，然後为之衣；饥，然後为之食。木处而颠，土处
而病也，然後为之宫室。为之工，以赡其器用；为之贾，以通其有无；为之医药，
以济其夭死；为之葬埋祭祀，以长其恩爱；为之礼，以次其先後；为之乐，以宣其
郁；为之政，以率其怠倦；为之刑，以锄其强梗。相欺也，为之符玺斗斛权衡以信
之。相夺也，为之城郭甲兵以守之。害至而为之备，患生而为之防。今其言曰：
“圣人不死，大盗不止。剖斗折衡，而民不争。”呜呼！其亦不思而已矣！如古之
无圣人，人之类灭久矣。何也？无羽毛鳞介以居寒热也，无爪牙以争食也。是故君
者，出令者也；臣者，行君之令而致之民者也；民者，出粟米麻丝，作器皿，通货
财，以事其上者也。君不出令，则失其所以为君；臣不行君之令而致之民，则失其
所以为臣；民不出粟米麻丝，作器皿，通货财，以事其上，则诛。今其法曰：“必
弃而君臣，去而父子，禁而相生养之道。”以求其所谓清净寂灭者。呜呼！其亦幸
而出於叁代之後，不见黜於禹、汤、文、武、周公、孔子也；其亦不幸而不出於叁
代之前，不见正於禹、汤、文、武、周公、孔子也。
<p>
　　帝之与王，其号名殊，其所以为圣一也。夏葛而冬裘，渴饮而饥食，其事虽殊，
所以为智一也。今其言曰：“曷不为太古之无事？”是亦责冬之裘者曰：“曷不为
葛之之易也？”责饥之食者曰：“曷不为饮之之易也。”传曰：“古之欲明明德於
天下者，先治其国；欲治其国者，先齐其家。欲齐其家者，先修其身；欲修其身者，
先正其心；欲正其心者，先诚其意。”然则古之所谓正心而诚意者，将以有为也。
今也欲治其心，而外天下国家，灭其天常；子焉而不父其父，臣焉而不君其君，民
焉而不事其事。孔子之作春秋也，诸侯用夷礼，则夷之，进於中国，则中国之。经
曰：“夷狄之有君，不如诸夏之亡！”诗曰：“戎狄是膺，荆舒是惩。”今之举夷
狄之法。而加之先王之教之上，几何其不胥而为夷也！
<p>
　　夫所谓先王之教者，何也？博爱之谓仁，行而宜之之谓义，由是而之焉之谓道，
足乎己无待於外之谓德。其文，诗书易春秋；其法，礼乐刑政；其民，士农工贾；
其位，君臣父子师友宾主昆弟夫妇；其服，麻丝；其居，宫室；其食，粟米果蔬鱼
肉：其为道易明，而其为教易行也。是故以之为己，则顺而祥，以之为人，则爱而
公，以之为心，则和而平；以之为天下国家，无所处而不当。是故生则得其情，死
则尽其常；郊焉而天神假，庙焉而人鬼享。曰：“斯道也，何道也？”曰：“斯吾
所谓道也，非向所谓老与佛之道也。”尧以是传之舜，舜以是传之禹，禹以是传之
汤，汤以是传之文武周公，文武周公传之孔子，孔子传之孟轲；轲之死，不得其传
焉。荀与扬也，择焉而不精，语焉而不详。由周公而上，上而为君，故其事行；由
周公而下，下而为臣，故其说长。
<p>
　　然则如之何而可也？曰：“不塞不流，不止不行。人其人，火其书庐其居，明
先王之道以道之，鳏寡孤独废疾者，有养也，其亦庶乎其可也。”
<p><hr>
　　　　　　　　　　　　杂说一
<p>
　　龙嘘气成云，云固弗灵於龙也。然龙乘是气，茫洋穷乎玄间，薄日月，伏光景，
感震电，神变化，水下土， 陵谷，云亦灵怪矣哉。云，龙之所能使为灵也。若龙之
灵，则非云之所能使为灵也。然龙弗得云，无以神其灵矣。失其所凭依，信不可欤。
异哉！其所凭依，乃其所自为也。易曰：“云从龙。”既曰：“龙，云从之矣。”
<p><hr>
　　　　　　　　　　　　杂说四
<p>
　　世有伯乐，然後有千里马。千里马常有，而伯乐不常有。故虽有名马， 辱於奴
隶人之手，骈死於槽枥之间，不以千里称也。马之千里者，一食或尽粟一石。食马
者，不知其能千里而食也。是马也，虽有千里之能，食不饱，力不足，才美不外见，
且欲与常等不可得，安求其能千里也。策之不以其道，食之不能尽其材，鸣之而不
能通其意，执策而临之曰：“天下无马。”呜呼！其真无马邪？其真不知马也！
<hr><a href="gwgz08.html">下一卷</a>  <a href="gwgz.html">回目录</a>
</body></html>

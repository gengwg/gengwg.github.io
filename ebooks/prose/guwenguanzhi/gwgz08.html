<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷八　唐文</h2></center>
<p><hr>
　　　　　　　　　　　　师说
<p>
　　迸之学者必有师。师者，所以传道、受业、解惑也。人非生而知之者，孰能无
惑？惑而不从师，其为惑也终不解矣。
<p>
　　生乎吾前，其闻道也，固先乎吾，吾从而师之；生乎吾後，其闻道也，亦先乎
吾，吾从而师之。吾师道也，夫庸知其年之先後生於吾乎？是故无贵，无贱，无长，
无少，道之所存，师之所存也。
<p>
　　嗟乎！师道之不传也久矣！欲人之无惑也难矣！迸之圣人，其出人也远矣，犹
且从师而问焉；今之众人，其下圣人也亦远矣，而耻学於师；是故圣益圣，愚益愚，
圣人之所以为圣，愚人之所以为愚，其皆出於此乎？
<p>
　　爱其子，择师而教之，於其身也则耻师焉，惑矣！彼童子之师，授之书而习其
句读者也，非吾所谓传其道，解其惑者也。句读之不知，惑之不解，或师焉，或不
焉，小学而遗，吾未见其明也。
<p>
　　巫、医、乐师，百工之人，不耻相师；士大夫之族，曰师、曰弟子云者，则群
聚而笑之，问之，则曰：“彼与彼年相若也，道相似也。”位卑则足羞，官盛则近
谀。呜呼！师道之不复可知矣。巫、医、乐师、百工之人，君子不齿，今其智乃反
不能及，其可怪也欤！
<p>
　　圣人无常师，孔子师郯子、苌弘、师襄、老聃。郯子之徒，其贤不及孔子。孔
子曰：“叁人行，则必有我师。”是故弟子不必不如师，师不必贤於弟子，闻道有
先後，术业有专攻，如是而已。
<p>
　　李氏子蟠，年十七，好古文，六艺经传，皆通习之；不拘於时，请与於余，余
嘉其能行古道，作师说以贻之。
<p><hr>
　　　　　　　　　　　　进学解
<p>
　　柄子先生，晨入太学，召诸生立馆下，诲之曰：“业精於勤，荒於嬉。行成於
思，毁於随。方今圣贤相逢，治具毕张。拔去凶邪，登崇俊良。占小善者率以录，
名一艺者无不庸。爬罗剔抉，刮垢磨光。盖有幸而获选，孰云多而不扬？诸生业患
不能精，无患有司之不明。行患不能成，无患有司之不公。”
<p>
　　言未既。有笑於列者曰：“先生欺余哉！弟子事先生，於兹有年矣。先生口不
绝吟於六艺之文，手不停披於百家之编。记事者必提其要，纂言者必钩其玄。贪多
务得，细大不捐。焚膏油以继晷，恒兀兀以穷年：先生之於业，可谓勤矣。
<p>
　　排异端，攘斥佛老。补苴罅漏，张皇幽眇。寻坠绪之茫茫，独旁搜而远绍。
障百川而东之，回狂澜於既倒：先生之於儒，可谓有劳矣。
<p>
　　沈浸 郁，含英咀华。作为文章，其书满家。上规姚姒，浑浑无涯。周诰殷盘，
佶屈聱牙。春秋谨严，左氏浮夸。易奇而法，诗正而葩。下逮庄骚，太史所录。子
云、相如，同工异曲；先生之於文，可谓闳其中而肆其外矣！
<p>
　　少始知学，勇於敢为。长通於方，左右俱宜：先生之於为人，可谓成矣。
<p>
　　然而公不见信於人，私不见助於友。跋前踬後，动辄得咎。暂为御史，遂窜南
夷。叁年博士。冗不见治。命与仇谋，取败几时！冬暖而儿号寒，年丰而妻啼饥。
头童齿豁，竟死何裨？不知虑此，而反教人为！”
<p>
　　先生曰：“吁！子来前。夫大木为 ，细木为桷。 栌侏儒，　　　楔。各得其
宜，施以成室者，匠氏之工也。玉札、丹砂，赤箭、青芝，牛溲，马勃，败鼓之皮，
俱收并蓄，待用无遗者，医师之良也。登明选鲍，杂进巧拙，纡馀为姘，卓荦为杰，
校短量长，惟器是适者，宰相之方也。
<p>
　　昔者孟轲好辩，孔道以明。辙环天下，卒老於行。荀卿守正，大论是宏。逃谗
於楚，废死兰陵。是二儒者，吐辞为经，举足为法。绝类离伦，优入圣域，其遇於
世何如也？
<p>
　　今先生学虽勤而不繇其统，言虽多而不要其中。文虽奇而不济於用，行虽修而
不显於众。犹且月费俸钱，岁糜廪粟。子不知耕，妇不知织。乘马从徒，安坐而食。
踵常途之促促，窥陈编以盗窃。然而圣主不加诛，宰臣不见斥，兹非其幸欤？动而
得谤，名亦随之。投闲置散，乃分之宜。若夫商财贿之有亡，计班资之崇庳。忘己
量之所称，指前人之瑕疵。是所谓诘匠氏之不以 为楹，而訾医师以昌阳引年，欲进
其 苓也。”
<p><hr>
　　　　　　　　　　　　圬者王承福传
<p>
　　圬之为技贱且劳者也。有业之，其色若自得者。听其言，约而尽。问之，王其
姓。承福其名。世为京兆长安农夫。天宝之乱，发人为兵。持弓矢十叁年，有官勋，
弃之来归。丧其土田，手 衣食，馀叁十年。舍於市之主人，而归其屋食之当焉。视
时屋食之贵贱，而上下其圬之 以偿之；有馀，则以与道路之废疾饿者焉。
<p>
　　又曰：“粟，稼而生者也；若市与帛。必蚕绩而後成者也；其他所以养生之具，
皆待人力而後完也；吾皆赖之。然人不可遍为，宜乎各致其能以相生也。故君者，
理我所以生者也；而百官者，承君之化者也。任有大小，惟其所能，若器皿焉。食
焉而怠其事，必有天殃，故吾不敢一日舍镘以嬉。夫镘易能，可力焉，又诚有功；
取其直虽劳无愧，吾心安焉夫力易强而有功也；心难强而有智也。用力者使於人，
用心者使人，亦其宜也。吾特择其易为无傀者取焉。
<p>
　　“嘻！吾操镘以入富贵之家有年矣。有一至者焉，又往过之，则为墟矣；有再
至、叁至者焉，而往过之，则为墟矣。问之其邻，或曰：『噫！刑戮也。』或曰：
『身既死，而其子孙不能有也。』或曰：『死而归之官也。』吾以是观之，非所谓
食焉怠其事，而得天殃者邪？非强心以智而不足，不择其才之称否而冒之者邪？非
多行可愧，知其不可而强为之者邪？将富贵难守，薄宝而厚飨之者邪？抑丰悴有时，
一去一来而不可常者邪？吾之心悯焉，是故择其力之可能者行焉。乐富贵而悲贫贱，
我岂异於人哉？”
<p>
　　又曰：“功大者，其所以自奉也博。妻与子，皆养於我者也；吾能薄而功小，
不有之可也。又吾所谓劳力者，若立吾家而力不足，则心又劳也。”一身而二任焉，
虽圣者石可为也。
<p>
　　愈始闻而惑之，又从而思之，盖所谓“独善其身”者也。然吾有讥焉；谓其自
为也过多，其为人也过少。其学杨朱之道者邪？杨之道，不肯拔我一毛而利天下。
而夫人以有家为劳心，不肯一动其心以蓄其妻子，其肯劳其心以为人乎哉？虽然，
其贤於世者之患不得之，而患失之者，以济其生之欲，贪邪而亡道以丧其身者，其
亦远矣！又其言，有可以警余者，故余为之传而自鉴焉。
<p><hr>
　　　　　　　　　　　　祭十二郎文
<p>
　　年月日，季父愈闻汝丧之七日，乃能衔哀致诚，使建中远具时羞之奠，告汝十
二郎之灵：
<p>
　　呜呼！吾少孤，及长，不省所怙，惟兄嫂是依。中年，兄殁南方，吾与汝俱幼，
从嫂归葬河阳。既又与汝就食江南。零丁甭苦，未尝一日相离也。吾上有叁兄，皆
不幸早世。承先人後者，在孙惟汝，在子惟吾；两世一身，形单影只。嫂尝抚汝指
吾而言曰：“韩氏两世，惟此而已！”汝时尤小，当不复记忆；吾时虽能记忆，亦
未知其言之悲也。
<p>
　　吾年十九，始来京城。其後四年，而归视汝；又四年，吾往河阳省坟墓，遇汝
从嫂丧来葬。又二年，吾佐董丞相於汴州，汝来省吾；止一岁，请归取其孥。明年，
丞相薨。吾去汴州，汝不果来。是年，吾佐戎徐州，使取汝者始行，吾又罢去，汝
又不果来。吾念汝从於东，东亦客也，不可以久；图久远者，莫如西归，将成家而
致汝。呜呼！孰谓汝遽去吾而殁乎！吾与汝俱少年，以为虽暂相别，终当久与相处，
故舍汝而旅食京师，以求斗斛之禄；诚知其如此，虽万乘之公相，吾不以一日辍汝
而就也。
<p>
　　去年，孟东野往。吾书与汝曰：“吾年未四十，而视茫茫，而发苍苍，而齿牙
动摇。念诸父与诸兄，皆康 而早世。如吾之衰者，其能久存乎？吾不可去，汝不肯
来，恐旦暮死，而汝抱无涯之戚也！”孰谓少者殁而长者存， 者夭而病者全乎！呜
呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯
明而不克蒙其泽乎？少者、者而夭殁，长者、衰者而存全乎？未可以为信也，梦也，
传之非其真也，东野之书，耿兰之报，何为而在吾侧也？呜呼！其信然矣！吾兄之
盛德而夭其嗣矣！汝之纯明宜业其家者，不克蒙其泽矣！所谓天者诚难测，而神者
诚难明矣！所谓理者不可推，而寿者不可知矣！虽然，吾自今年来，苍苍者或化而
为白矣，动摇者或脱而落矣。毛血日益衰，志气日益微，几何不从汝而死也。死而
有知，其几何离；其无知，悲不几时，而不悲者无穷期矣。汝之子始十岁，吾之子
始五岁；少而 者不可保，如此孩提者，又可冀其成立邪！呜呼哀哉！呜呼哀哉！
<p>
　　汝去年书云：“北得软脚病，往往而遽。”吾曰：“是疾也，江南之人，常常
有之。”未始以为忧也。呜呼！其竟以此而殒其生乎？抑别有疾而至斯乎？汝之书，
六月十七日也。东野云，汝殁以六月二日；耿兰之报无月日。盖东野之使者，不知
问家人以月日；如耿兰之报，不知当言月日。东野与吾书，乃问使者，使者妄称以
应之耳。其然乎？其不然乎？
<p>
　　今吾使建中祭汝，吊汝之孤与汝之乳母。彼有食，可守以待终丧，则待终丧而
取以来；如不能守以终丧，则遂取以来。其馀奴婢，并令守汝丧。吾力能改葬，终
葬汝於先人之兆，然後惟其所愿。
<p>
　　呜呼！汝病吾不知时，汝殁吾不知日；生不能相养以共居，殁不得抚汝以尽哀；
敛不凭其棺，窆不临其穴。吾行负神明，而使汝夭；不孝不慈，而不得与汝相养以
生，相守以死。一在天之涯，一在地之角，生而影不与吾形相依，死而魂不与吾梦
相接。吾实为之，其又何尤！彼苍者天，曷其有极！自今已往，吾其无意於人世矣！
当求数顷之田於伊 之上，以待馀年，教吾子与汝子，幸其成；长吾女与汝女，待其
嫁，如此而已。呜呼！言有穷而情不可终，汝其知邪！其不知心也邪！呜呼哀哉！
尚飨。
<p><hr>
　　　　　　　　　　　　祭鳄鱼文
<p>
　　维年月日，潮州刺史韩愈，使军事衙推奏济，以羊一猪一，投恶溪之潭水，以
与鳄鱼食，而告之曰：
<p>
　　昔先王既有天下，烈山泽，罔绳 刃，以除虫蛇恶物；为民害者，驱而出之四海
之外。及後王德薄，不能远有，则江汉之闲，尚皆弃之，以与蛮九楚越，况潮岭海
之闲，去京师万里哉？鳄鱼之涵淹卵育於此，亦固其所。
<p>
　　今天子嗣唐位，神圣慈武。四海之外，六合之内，皆抚而有之。况禹迹所 ，扬
州之近地，刺史县令之所治，出贡赋以供天地宗庙百神之祀之壤者哉？
<p>
　　鳄鱼！其不可与刺史杂处此土也！刺史受天子命，守此土，治此民；而鳄鱼 然
不安溪潭，据处食民畜，熊豕鹿獐，以肥其身，以种其子孙；与刺史抗拒，争为长
雄。刺史虽驽弱，亦安肯为鳄鱼低首下心。　　　　，为民吏羞，以偷活於此耶？
且承天子命以来为吏，固其势不得不与鳄鱼辨。
<p>
　　鳄鱼有知，其听刺史言！潮之州，大海在其南。鲸鹏之大，虾蟹之细，无不容
归，以生以食，鳄鱼朝发而久至也。今与鳄鱼约：尽叁日，其率丑类南徙於海，以
避天子之命吏！叁日不能，至五日；五日不能，至七日；七日不能，是终不肯徙也；
是不有刺史，听从其言也；不然，则是鳄鱼冥顽不灵，刺史虽有言，不闻不知也。
夫傲天子之命吏，不听其言，不徙以避之，与冥顽不灵而为民物害者，皆可杀。刺
史则选材技吏民，操弓毒矢，以与鳄鱼从事，必尽杀乃止。其无悔！”
<p><hr>
　　　　　　　　　　　　张中丞传後叙
<p>
　　元和二年四月十叁日夜，愈与吴郡张籍阅家中旧书，得李翰所为张巡传。翰以
文章自名，为此传颇详密；然尚恨有阙者，不为许远立传，又不载雷万春事首尾。
<p>
　　远虽材若不及巡者，开门纳巡，位本在巡上，授之柄而处其下，无所疑忌，竟
与巡俱守死，成功名，城陷而虏，与巡死先後异耳。两家子弟材智下，不能通知二
父志，以为巡死而远就虏，疑畏死而辞服於贼。远诚畏死，何苦守尺寸之地，食其
所爱之肉，以与贼抗而不降乎？当其围守时，外无蚍蜉蚁子之援，所欲忠者，国与
主耳，而贼语公以国亡主灭。远见救援不至，而贼来益众，必以其言为信，外无待
而犹死守，人相食且尽，虽愚人亦能数日而知死处矣；远之不畏死亦明矣。乌有城
坏，且徒俱死，独蒙愧耻求活？虽至愚者不忍为。呜呼！而谓远之贤而为之邪？说
者又谓远与巡分城而守，城之陷自远所分始，以此诟远，此又与儿童之见无异。人
之将死，其脏腑必有先受其病者；引绳而绝之，其绝必有处。观者见其然，从而尤
之，其亦不达於理矣。小人之好议论，不乐成人之美，如是哉！如巡、远之所成就，
如此卓卓，犹不得免，其他则又何说！
<p>
　　当二公之初守也，宁能知人之卒不救，弃城而逆遁？苟此不能守，虽避之他处
何益？及其无救而且穷也，将其创残饿羸之馀，虽欲去，必不达。二公之贤，其讲
之精矣。守一城，捍天下，以千百就尽之卒，战百万日滋之师，蔽遮江、淮，沮遏
其势，天下之不亡，其谁之功也？当是时，弃城而图存者，不可一二数；擅 兵，坐
而观者，相环也。不追议此，而责二公以死守，亦见其自比於逆乱，设淫辞而助之
攻也。
<p>
　　愈尝从事於汴、徐二府，屡道於两州间，亲祭於其所谓双庙者。其老人往往说
巡、远时事云：
<p>
　　南霁云之乞救於贺兰嫉巡、远之声威功绩出己之上，不肯出师救。爱霁云之勇
且壮，不听其语， 留之，具食与乐，延霁云坐。霁云慷慨语曰：“云来时，睢阳之
人不食月馀日矣。云虽欲独食，义不忍；虽食，且不下咽。”因拔所佩刀断一指，
血淋漓，以示贺兰。一座大惊，皆感激，为云泣下。云知贺兰终无为云出师意，即
驰去。将出城，抽矢射佛寺浮屠，矢着其上砖半箭曰：“吾归破贼，必灭贺兰，此
矢所以志也。”愈贞元中过泗州，船上人犹指以相语：“城陷，贼以刃胁降巡。巡
不屈，即牵去，将斩之。又降霁云，云未应，巡呼云曰：『南八，男儿死耳，不可
为不义屈。』云笑曰：『欲将以有为也；公有言，云敢不死？』即不屈。”
<p>
　　张籍曰：“有于嵩者，少依於巡。及巡起事，嵩常在围中。籍大历中於和州乌
江县见嵩，嵩时年六十馀矣。以巡初尝得临涣县尉，好学，无所不读。籍时尚小，
粗问巡、远事，不能细也。云：『巡长七尺馀，须髯若神。尝见嵩读汉书，谓嵩曰：
“何为久读此？”嵩曰：“未熟也。”巡曰：“吾於书读不过叁遍，终身不忘也。”
因诵嵩所读书，尽卷，不错一字。嵩惊，以为巡偶熟此卷，因乱抽他帙以试，无不
尽然。嵩又取架上诸书，试以问巡，巡应口诵无疑。嵩从巡久，亦不见巡常读书也。
为文章，操纸笔立书，未尝起草。初守睢阳时，士卒仅万人，城中居人户亦且数万，
巡因一见问姓名，其後无不识者。巡怒，须髯辄张。及城陷，贼缚巡等数十人坐；
且将戮。巡起旋，其众见巡起，或起或泣。巡曰：“汝勿怖，死，命也！”众泣不
能仰视。巡就戮时，颜色不乱，阳阳如平常。远宽厚长者，貌如其心。与巡同年生，
月日後於巡，呼巡为兄，死时年四十九。』”
<p>
　　“嵩，贞元初死於亳、宋间，或传嵩有田在亳、宋间，武人夺而有之，嵩将诣
州讼理，为所杀。嵩无子。”张籍云。
<hr><a href="gwgz09.html">下一卷</a>  <a href="gwgz.html">回目录</a>
</body></html>

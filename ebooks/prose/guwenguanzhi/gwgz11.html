<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>卷十一　宋文</h2></center>
<p><hr>
　　　　　　　　　　　　放鹤亭记
<p>
　　熙宁十年秋，彭城大水，云龙山人张君之草堂，水及其半扇。明年春，水落，
迁於故居之东，东山之麓。升高而望，得异境焉，作亭於其上。彭城之山，冈岭四
合，隐然如大环，独缺其西一面，而山人之亭适当其缺。春夏之交，草木际天；秋
冬雪月，千里一色；风雨晦明之间，俯仰百变。
<p>
　　山人有二鹤，甚驯而善飞，旦则望西山之缺而放焉。纵其所如，或立於陂田，
或翔於云表，暮则表东山而归，故名之曰放鹤亭。
<p>
　　郡守苏轼时从宾客僚吏，往见山人，饮酒於斯亭而乐之。挹山人而告之曰：
“子知隐居之乐乎？虽南面之君不可与易也。易曰：『鸣鹤在阴，其子和之。』诗
曰：『鹤鸣于九皋，声闻于天。』盖其为物，清远闲放，超然於尘垢之外，故易诗
人以比贤人君子。隐德之士，狎而玩之，宜若有益而无损者，然卫懿公好鹤，则亡
其国，周公作酒诰，卫武公作抑戒，以为荒惑败乱无若酒者，而刘伶阮籍之徒，以
此全其真而名後世。嗟夫！南面之君，虽清远闲放如鹤者，犹不得好，好之，则亡
其国；而山林遁世之士，虽荒惑败乱如酒者，犹不能为害，而况於鹤乎！由此观之，
其为乐未可以同日而语也。”山人忻然而笑曰：“有是哉！”乃作放鹤招鹤之歌曰：
<p>
　　鹤飞去兮，西山之缺。高翔而下览兮，择所适。翻然敛翼，婉将集兮，忽何所
见？矫然而复击！独终日於涧谷之间兮，啄苍苔而履白石。
<p>
　　鹤归来兮，东山之阴。其下有人兮，黄冠草屦，葛衣而鼓琴。躬耕而食兮，其
馀以饱汝。归来归来兮；西山可以久留！
<p><hr>
　　　　　　　　　　　　石钟山记
<p>
　　水经云：“彭蠡之口，有石钟山焉。”郦元以为“下临深潭，微风鼓浪，水石
相搏，声如洪钟”；是说也，人常疑之。今以钟磬置水中，虽大风浪不能鸣也，而
况石乎！至唐李渤，始访其遗踪，得双石於潭上；扣而聆之，南声函胡，北音清越，
止响腾，馀韵徐歇；自以为得之矣。然是说也，余尤疑之，石之铿然有声者，所在
皆是也，而此独以钟名，何哉？
<p>
　　元丰七年六月丁丑，余自齐安舟行适临汝，而长迈将赴饶之德兴尉，送之至湖
口，因得观所谓石钟者。寺僧使小童持斧，於乱石间择其一二，扣之　　焉；余固
笑而不信也。
<p>
　　至暮夜，月明，独与迈乘小舟至绝壁下。大石侧立千尺，如猛兽奇鬼，森然欲
搏人；而山人 鹘闻人声，亦惊起，磔磔云霄间；又有若老人 且笑於山谷中者，或
曰：“此鹳鹤也。”余方心动，欲还，而大声发於水上，噌 如钟鼓不绝，舟人大恐。
徐而察之，则山下皆石穴罅，不知其浅深；微波入焉，涵澹澎湃而为此也。舟回至
两山间，将入港口，有石当中流，可坐百人，空中而多窍，与风戈相吞吐，有 坎镗
之声，与向之噌 者相应，如乐作焉。因笑谓迈日：“汝识之乎？噌 者，周景王之
无射也； 坎镗 者，魏庄子之歌钟也；古之人不余欺也。”
<p>
　　事不目见耳闻而臆断其有无，可乎？郦元之所见闻，殆与余同，而言之不详。
士大夫终不肯以小舟夜泊绝壁之下，故莫能知；而渔工水师，虽知而不能言；此世
所以不传也。而陋者乃以斧斤考击而求之，自以为得其实。余是以记之，盖叹郦元
之简，而李渤之陋也。
<p><hr>
　　　　　　　　　　　　潮州韩文公庙碑
<p>
　　匹夫而为百世师，一言而为天下法，是皆有以参天地之，关盛衰之运。其生也
有自来，其逝也有所为。田、吕自岳降，傅说为列星，古今所传，不可诬也。
<p>
　　孟子日：“我善养吾洗然之气。”是气也，寓於寻常之中，而塞乎天地之间。
卒然遇之，则王公失其贵，晋、楚失其富，良、平失其智，贲、育失其勇，仪、秦
失其辩。是孰使之然哉？其必有不依形而立，不恃力而行，不待生而存，不随死而
亡者矣。故在天为星辰，在地为河岳，幽则为鬼神，而明则复为人。此理之常，无
足怪者。
<p>
　　自东汉以来，道丧文弊，异端并起。历唐贞观、开元之盛，辅以房、杜、姚、
宋而不能救。独韩文公起布衣，谈笑而麾之，天下靡然从公，复归於正，盖叁百年
年於此矣。文起八代之衰，道济天下之溺。忠犯人主之怒，而勇痔叁军之帅。此岂
非参一天地，关盛衰，浩然而独存者乎？
<p>
　　扒尝论天人之辨，以谓人无所不至，惟天不容伪。智可以欺王公，不可以欺豚
鱼；力可以得天下，不可以得匹夫匹妇之心。故公之精诚，能开衡山之云，而不能
回宪宗之惑；能驯鳄鱼之暴，而不能弭皇甫 、李逢吉之谤；能信於南海之民，庙食
百世，而不能使其身一日安之於朝廷之上。盖公之所能者，天也，其所不能者，人
也。
<p>
　　始潮人未知学，公命进士赵德为之师。自是潮之士，皆笃於文行，延及齐民，
至於今号称易治。信乎孔子言：“君子学道则爱人；小人学道则易使也。”潮人之
事公也，饮食必祭，水旱疾疫，凡有求必祷焉。而庙在刺史公堂之後，民以出入为
艰。前守欲请诸朝，作新庙，不果。元佑五年，朝散郎王君涤，来守是邦，凡所以
养士治民者，一以公为师。民既悦服，则出令曰：“愿新公庙者听。”民 趋之，卜
地於州城之南七里，期年而庙成。或曰：“公去国万里，而谪於潮，不能一岁而归，
没而有知，其不眷恋於潮也审矣。”轼曰：“不然。公之神在天下者，如水之在地
中，无所往而不在也。而潮人独信之深，思之至， 蒿凄怆，若或见之。譬如凿井得
泉，而曰水专在是，岂理也哉？”元丰元年，诏封公昌黎伯，故曰：“昌黎伯韩文
公之庙。”潮人请书其事於石；因为作诗以遗之，使歌以祀公。其词曰：
<p>
　　“公昔骑龙白云乡，手决云汉分天章。天孙为织云锦裳，飘然乘风来帝旁。下
与浊世扫秕糠，西游咸池略扶桑。草木衣被昭回光，追逐李、杜参翱翔；汗流籍、
走且僵，灭没倒景不可望。作书诋佛讥君王，要观南海窥衡、湘，历舜九嶷吊英、
皇，祝融先驱海若藏，约束蛟鳄如驱羊。钧天无人帝悲伤，讴吟下招遣巫阳。 牲鸡
卜羞我觞，於粲荔丹学蕉黄。公不少留我涕滂，翩然被发下大荒。”
<p><hr>
　　　　　　　　　　　　前赤壁赋
<p>
　　壬戍之秋，七月既望，苏子与客泛舟游於赤壁之下。清风徐来，水波不兴。举
酒属客，诵明月之诗，歌窈窕之章。少焉，月出於东山之上，徘徊於斗牛之间。白
露横江，水光接天。纵一苇之所如，凌万顷之茫然。浩浩乎如冯虚风而不知其所止，
飘飘乎如遗世独立，羽化而登仙。
<p>
　　於是饮酒乐甚，扣舷而歌之。歌曰：“桂棹兮兰桨，击空明兮 流光。渺渺兮予
怀，望美人兮天一方。”客有吹洞萧者，倚歌而和之，其声呜呜然：如怨、如慕、
如泣、如诉；，馀音　　，不绝如缕；舞幽壑之潜蛟，泣孤舟之嫠妇。
<p>
　　苏子愀然，正襟危坐而问客曰：“何为其然也？”
<p>
　　客曰：“『月明星稀，乌鹊南飞』，此非曹孟德之诗乎？西望夏口，东望武昌；
山川相缪，郁乎苍苍。此非孟德之困於周郎者乎？方其破荆州，下江陵，顺流而东
也，舳舻千里，旌旗蔽空，酾酒临江，横槊赋诗，固一世之雄也，而今安在哉！况
与子，渔樵於江渚之上，侣鱼虾而友麋鹿；驾一叶之扁舟，举匏樽以相属；寄蜉蝣
於天地，渺沧海之一粟。哀吾生之须臾，羡长江之无穷；挟飞仙以遨游，抱明月而
长终；知不可乎骤得，托遗响於悲风。”
<p>
　　苏子曰：“客亦知夫水与月乎？逝者如斯，而未尝往也；盈虚者如彼，而卒莫
消长也，盖将自其变者而观之，则天地曾不能以一瞬；自其不变者而观之，则物与
我皆无尽也。而又何羡乎？且夫天地之间，物各有主。苟非吾之所有，虽一毫而莫
取；惟江上之清风，与山间之明月；耳得之而为声，目遇之而成色。取之无禁，用
之不竭。是造物者之无尽藏也，而吾与子之所共适。”
<p>
　　客喜而笑，先盏更酌。肴核既尽，杯盘狼藉。相与枕籍乎舟中，不知东方之既
白。
<p><hr>
　　　　　　　　　　　　後赤壁赋
<p>
　　是岁十月之望，步自雪堂，将归於临皋，二客从予过黄泥之板。霜露既降，木
叶尽脱，人影在地，仰明月，顾而乐之。行歌相答。已而叹曰：“有客无酒，有酒
无肴；月白风清，如此良夜何？”客曰：“今者薄暮，举网得鱼，巨口细鳞，状似
松江之鲈。顾安所得酒乎？”归而谋诸妇，妇曰：“我有斗酒，藏之久矣，以待子
不时之须！”於是携酒与鱼，复游於赤壁之下。
<p>
　　江流有声，断岸千尺；山高月小，戈落石出；曾日月之几何，而江山不可复识矣！
予乃摄衣而上，履　　，披蒙茸，踞虎豹，登虬龙，攀 鹘之危巢，俯冯夷之幽宫；
盖二客不能从焉。
<p>
　　划然长啸，草木震动，山鸣谷应，风起水涌，予亦悄然而悲，肃然而恐，凛乎
其不可留也！反而登舟，放乎中流，听其所止而休焉。
<p>
　　时夜将半，四顾寂寥。适有孤鹤，横江东来，翅如车轮，元裳缟衣，戛然长鸣，
掠予舟而西也，须臾客去，予亦就睡。
<p>
　　梦一道士，羽衣蹁跹，过临皋之下，揖予而言曰：“赤壁之游，乐乎？”问其
姓名，而不答。鸣呼噫嘻！我知之矣，畴昔之夜，飞鸣而过我者，非子也耶？道士
顾笑，予亦惊悟；开户视之，不见其处。
<p><hr>
　　　　　　　　　　　　教战守策　苏轼
<p>
　　夫当今生民之患，果安在哉？在於知安而不知危，能逸而不能劳。此其患不见
於今，而将见於他日。今不为之计，其後将有所不可救者。
<p>
　　昔者先王知兵之不可去也，是故天下虽平，不敢忘战。秋冬之隙，致民田猎以
讲武，教之以进退坐作之方，使其耳目习於钟鼓旌旗之间而不乱，使其心志安於斩
刈杀伐之际而不慑。是以虽有盗贼之变，而民不至於惊溃。
<p>
　　及至後世，用迂儒之议，以去兵为王者之盛节。天下既定，则卷甲而藏之。数
十年之後，甲兵损敞，而人民日以安於佚乐；卒有盗贼之警，则相与恐惧讹言，不
战而走。开元、天宝之际，天下岂不大治？惟其民安於太平之乐，酣豢於游戏酒食
之间；其刚心勇气，销耗钝 ，痿蹶而不复振。是以区区之禄山一山而乘之，四方之
民，兽奔鸟窜，乞为囚虏之不暇，天下分裂，而唐室因以微矣。
<p>
　　扒尝试论之：天下之势，譬如一身。王公贵人所以养其身者，岂不至哉？而其
平居常苦於多疾。至於农夫小民，终岁勤苦，而未尝告病，此其故何也？夫风雨霜
露寒暑之变，疾之所由生也。农夫小民，盛夏力作，穷冬暴露，其筋骸之所冲犯，
肌肤之所浸渍，轻霜露而狎风雨，是故寒暑不能为之毒。今王公贵人，处於重屋之
下，出则乘舆，风则袭裘，雨则御盖。凡所以虑患之具，莫不备至。畏之太甚，而
养之太过，小不如意，则寒暑入之矣。是以善养身者，使之能逸能劳；步趋动作，
使其四体狃於寒暑之变；然後可以刚健强力，涉险而不伤。夫民亦然。
<p>
　　今者治平之日久，天下之人，骄惰脆弱，如妇人孺子，不出於闺门。论战斗之
事，则缩颈而股栗；闻盗贼之名，则掩耳而不愿听。而士大夫亦未尝言兵，以为生
事扰民，渐不可长。此不亦畏之太甚，而养之太过欤？
<p>
　　且夫天下固有意外之患也。愚者见四方之无事，则以为变故无自而有，此亦不
然矣。今国家所以奉西北二虏者，岁以百万计。奉之者有限，而求之者无厌，此其
势必至於战。战者必然之势也。不先於我，则先於彼；不出於西，则出於北。所不
可知者，有迟速远近，而要以不能免也。
<p>
　　天下苟不免於用兵，而用之不以渐，使民於安乐无事之中，一旦出身而蹈死地，
则其为患必有所不测。故曰：天下之民，知安而不知危，能逸而不能劳，此臣所谓
大患也。臣欲使士大夫尊尚武勇，讲习兵法；庶人之在官者，教以行阵之节；役民
之司盗者，授以击刺之术；每岁终则聚於郡府；如古都试之法，有胜负，有赏罚，
而行之既久，则又以军法从事。然议者必以为无故而动民，又挠以军法，则民将不
安，而臣以为此所以安民也。天下果未能去兵，则其一旦将以不教之民而驱之战。
夫无故而动民，虽有小怨，然熟与夫一旦之危哉？
<p>
　　今天下屯聚之兵，骄豪而多怨，陵压百姓，而邀其上者，何故？此其心，以为
天下之知战者，惟我而已。如使平民皆习於兵，彼知有所敌，则固以破其奸谋，而
折其骄气。利害之际，岂不亦甚明欤？
<p><hr>
　　　　　　　　　　　　六国论　苏辙
<p>
　　愚读六国世家，窃怪天下之诸侯，以五倍之地，十倍之众，发愤西向，以攻山
西千里之秦而不免於灭亡，常为之深思远虑，以为必有可以自安之计。盖未尝不咎
其当时之士，虑患之疏，而见利之浅，且不知天下之势也。
<p>
　　夫秦之所与诸侯争天下者，不在齐、楚、燕、赵也，而在韩、魏之郊；诸侯之
所与秦争天下者，不在齐、楚、燕、赵也，而在韩、魏之野；秦之有韩、魏，譬如
人之有腹心之疾也。韩、魏塞秦之冲，而蔽山东之诸侯，故夫天下之所重者，，莫
如韩、魏也。
<p>
　　昔者范睢用於秦而收韩，商鞅用於秦而收魏，昭王未得韩、魏之心，而出兵以
攻齐之刚、寿，而范睢以为忧，然则秦之所忌者，可以见矣。秦之用兵於齐、楚、
赵之危事也。越韩过魏而攻人之国都，燕、赵拒之於前，而韩、魏乘之於後，此危
道也。而秦之攻燕、赵，未尝有韩、魏之忧，则韩、魏之附秦故也。夫韩、魏诸侯
之障，而使秦人得出入於其间，此岂知天下之势邪？委区区之韩、魏，以当虎狼之
强秦，彼安得不折而入於秦哉？韩、魏折而入於秦，然後秦人得通其兵於东诸侯，
而使天下遍受其祸。
<p>
　　夫韩、魏不能独当秦，而天下之诸侯，藉之以蔽其西，故莫如厚韩亲魏以摈秦。
秦人不敢逾韩、魏以窥齐、楚、燕、赵之国，而齐、楚、燕、赵之国，因得以自安
於其间矣。以四无事之国，佐当寇之韩、魏，使韩、魏无东顾之忧，而为天下出身
以当秦兵。以二国委秦，而四国休息於内，以阴助其急，若此可以应夫无穷。彼秦
者将何为哉？不知出此，而乃贪疆埸尺寸之利，背盟败约，以自相屠灭，秦兵未出，
而天下诸侯已自困矣。至使秦人得间其隙以取其国，可不悲哉！
<p><hr>
　　　　　　　　　　　　上枢密韩太尉书　苏辙
<p>
　　太尉执事：辙生好为文，思之至深，以为文者气之所形。然文不可以学而能，
气可以养而致。孟子曰：“我善养吾浩然之气。”今观其文章，宽厚宏博，充乎天
地之间，称其气之小大。太史公行天下，周览四海名山大川，与燕、赵间豪俊交游；
故其文疏荡，颇有奇气。此二子者，岂尝执笔学为如此之文哉？其气充乎其中，而
溢乎貌，动乎其言，而见乎其文，而不自知也。
<p>
　　辙生十有九年矣。其居家所与游者，不过其邻里乡党之人，所见不过数百里之
间，无高山大野，可登览以自广。百氏之书虽无所不读，然皆古人之陈述，不足以
激发其志气。恐遂汨没，故决然舍去，求天下奇闻壮观，以知天地之广大。
<p>
　　饼秦汉之故乡，恣观终南、嵩、华之高；北顾黄河之奔流，慨然想见古之豪杰。
至京师，仰观天子宫阙之壮，与仓廪府库、城池苑囿之富且大也，而後知天下之巨
丽。见翰林欧阳公，听其议论之宏辩，观其容貌之秀伟，与其门人贤士大夫游，而
後知天下之文章聚乎此也。
<p>
　　太尉以才略冠天下，天下之所恃以无忧，四夷之所惮以不敢发。入则周公、召
公，出则方叔、召虎，而辙也未之见焉。且夫人之学也，不志其大，虽多而何为？
辙之来也，於山终南、嵩、华之高，於水见黄河之大且深，於人见欧阳公，而犹以
为未见太尉也！笔愿得观贤人之光耀，闻一言以自壮，然後可以尽天下之大观而无
憾者矣。
<p>
　　辙年少，未能通习吏事。向之来，非有取於升斗之禄；偶然得之，非其所乐。
然幸得赐归待选，使得优游数年之前，将归益治其文，且学为政。太尉苟以为可教
而辱教之，又幸矣。
<p><hr>
　　　　　　　　　　　　赠黎安二生序　曾巩
<p>
　　赵郡苏轼，余之同年友也。自蜀以书至京师遗余，称蜀之士，曰黎生、安生者。
既而黎生携其文数十万言，安生携其文亦数千言，辱以顾余。读其文，诚闳壮隽伟，
善反复驰骋，穷尽事理；而其材力之放纵，若不可极者也。二生固可谓魁奇特起之
士，而苏君固可谓善知人者也。
<p>
　　顷之，黎生补江陵府司法参军，将行，请余言以为赠。余曰：“余之知生，既
得之於心矣，乃将以言相求於外邪？”黎生曰：“生与安生之学於斯文，里之人皆
笑以为迂阔。今求子之言，盖将解惑於於里人。”余闻之，自顾而笑。夫世之迂阔，
孰有甚於予乎！知信乎古，而不知合乎世；知文不近俗，迂之小者耳，患为笑於里
之人。若余之迂大矣，使生持吾言而归，且重得罪，庸讵止於笑志乎道，而不知同
乎俗。此余所以困於今而不自知也。世之迂词，孰有甚於予乎！今生之迂，特以乎？
然则若余之於生，将何言哉？谓余之迂为善，则其患若此；谓为不善，则有以合乎
世，必伟乎古，有以同乎俗，必离乎道矣。生其无急於解里人之惑，则於是焉，必
能择而取之。遂书以赠二生，并示苏君，以为何如也？
<p><hr>
　　　　　　　　　　　　战国策目录序　曾巩
<p>
　　刘向所定战国策叁十叁篇，崇文总目称十一篇者阙。臣访之士大夫家，始尽得
其书，正其误谬，而疑其不可考者，然後战国策叁十叁篇复完。叙曰：向叙此书，
言周之先，明教化，修法度，所以大治；及其後，谋诈用，而仁义之路塞，所以大
乱；其说既美矣。卒以谓此书战国之谋士，度时君之所能行，不得不然；则可谓惑
於流俗，而不笃於自信者也。夫孔、孟之时，去周之初已数百岁，其旧法已亡，旧
俗已熄久矣；二子乃独明先王之道，以谓不可改者，岂将强天下之主後世之所不可
为哉？亦将因其所遇之时，所遭之变，而为当世之法，使不失乎先王之意而已。二
帝、叁王之治，其变固殊，其法固异，而其为国家天下之意，本末先後，未尝不同
也。二子之道如是而已。盖法者，所以适变也，不必尽同；道者，所以立本也，不
可不一；此理之不易者也。故二子者守此，岂好为异论哉？能勿苟而已矣。可谓不
惑於流俗而笃於自信者也。战国之游士则不然。不知道之可信，而乐於说之易合。
其设心，注意，偷为一切之计而已。故论诈之便而讳其败，言战之善而蔽其患。其
相率而为之者，莫不有利焉，而不胜其害也；有得焉，而不胜其失也。卒至苏秦、
商鞅、孙膑、吴起、李斯之徒，以亡其身；而诸侯及秦用之者，亦灭其国。其为世
之大祸明矣；而俗犹莫之寤也。惟先王之道，因时适变，为法不同，而考之无疵，
用之无弊。故古之圣贤，未有以此而易彼也。或曰：“邪说之害正也，宜放而绝之。
此书之不泯，其可乎？”对曰：“君子之禁邪说也，固将明其说于天下，使当世之
人皆知其说之不可从，然後以禁则齐；使後世之人皆知其说之不可为，然後以戒则
明；岂必灭其籍哉？放而绝之，莫善於是。是以孟子之书，有为神农之言者，有为
墨子之言者，皆着而非之。至此书之作，则上继春秋，下至楚 之起，二百四十五年
之间，载其行事，固不可得而废也。”此书有高诱注者二十一篇，或曰叁十二篇，
崇文总目存者八篇，今存者十篇。编校史馆书籍臣曾巩序。
<p><hr>
　　　　　　　　　　　　读孟尝君传　王安石
<p>
　　世皆称孟尝君能得士，士以故归之；而卒赖其力，以脱於虎豹之秦。嗟乎！孟
尝君特鸡鸣狗盗之雄耳，岂足以言得士？不然，擅齐之强，得一士焉，宜可以南面
而制秦，尚何取鸡鸣狗盗之哉？夫鸡鸣狗盗之出其门，此士之所以不至也。
<p><hr>
　　　　　　　　　　　　游褒禅山记　王安石
<p>
　　褒禅山，亦谓之华山，唐浮图慧褒，始舍於其址，而卒葬之，以故其後名之曰
褒禅。今所谓慧空禅院者，褒之庐 也。距其院东五里，所谓华阳洞者，以其在华山
之阳名之也。距洞百馀步，有碑仆道，其文漫灭，独其为文犹可识曰“花山”，今
言华如华实之华者，盖音谬也。其下平旷，有泉侧出，而记游者甚众，所谓前洞也。
由山以上五六里，有穴窈然，入之甚寒，问其深，则虽好游者不能穷也，谓之後洞。
余与四人拥火以入，入之愈深，其进愈难，而其见愈奇。有怠而欲出者，曰：“不
出，火且尽”；遂与之俱出。盖予所至，比好游者尚不能什一，然视其左右，来而
记之者已少；盖其又深，则其至又加少矣。方是时，予之力尚足以入，火尚足以明
也。既其出，则或咎其欲出者，而予亦悔其随之，而不得极夫游之乐也。於是予有
叹焉：古人之观於天地、山川、草木、虫鱼、鸟兽，往往有得；以其求思之深，而
无不在也。夫夷以近，则游者众；险以远，则至者少；而之奇伟瑰怪非常之观，常
在於险远而人之所罕至焉；故非有志者不能至也。有志矣，不随以止也，然力不足
者亦不能至也；有志与力，而又不随以怠，至於幽暗昏惑，而无物以相之，亦不能
至也。然力足以至焉而不至，於人为可讥，而在己为有悔；尽吾志也，而不能至者，
可以无悔矣，其孰能讥之乎？此予之所得也！余於仆碑，又以悲夫古书之不存，後
世之谬其传而莫能名者，何可胜道也哉！此所以学者不可以不深思而慎取之也。四
人者：庐陵萧君圭君玉；长乐王回深父；余弟安国平父，安上纯父。
<p><hr>
　　　　　　　　　　　　白鹿洞书院学规　朱熹
<p>
　　父子有亲。君臣有义。夫妇有别。长幼有序。朋友有信。右五教之目。尧、舜
使契为司徒，敬敷五教，即此是也。学者学此而已。而其所以学之之序，亦有五焉，
其别如左：博学之。审问之。慎思之。明辨之。笃行之。右为学之序。学、问、思、
辨四者，所以穷理也。若夫笃行之事，则自修身以至处事、接物，亦各有要，其别
如左：言忠信。行笃敬。惩忿窒欲。迁善改过。右修身之要。正其谊不谋其利。明
其道不计其功。右处事之要。己所不欲，勿施於人。行有不得，反求诸己。右接物
之要。熹窃观古昔圣贤所以教人为学之意，莫非使之讲明义理，以修其身，然後推
以及人。非徒欲其务记览，为词章，以钓声名，取利禄而已也。今人之为学者，则
既反是矣。然圣贤所以教人之法，具存於经。有志之士，固当熟读、深思而问、辨
之。苟知其理之当然，而责其身以必然，则夫规矩禁防之具，岂待他人设之，而後
有所持循哉？近世於学有规，其待学者为已浅矣。而其为法，又未必古人之意也。
故今不复以施於此堂，而特取凡圣贤所以教人为学之大端，条列如右，而揭之楣间。
诸君其相与讲明遵守，而责之於身焉。则夫思虑云为之际，其所以戒谨而恐惧者，
必有严於彼者矣。其有不然，而或出於此言之所弃，则彼所谓规者，必将取之，固
不得而略也。诸君其亦念之哉！
<p><hr>
　　　　　　　　　　　　正气歌并序　文天祥
<p>
　　余囚北庭，坐一土室，室广八尺，深可四寻，单扉低小，白
间短窄，污下而幽暗。当此夏日，诸气萃然：雨潦四集，浮动床几，时则为水气；
涂泥半朝，蒸沤历澜，时则为土气；乍晴暴热，风道四塞，时则为日气；檐阴薪爨，
助长炎虐，时则为火气；仓腐寄顿，陈陈逼人，时则为米气；骈肩杂 ，腥臊汗垢，
时则为人气；或圊溷、或毁 、或腐鼠，恶气杂出，时则为秽气。叠是数气，当之者
鲜不为厉。而予以孱弱，俯仰其间，於兹二年矣，幸而无恙，是殆有养致然尔。然
亦安知所养何哉？孟子曰：“吾善养吾浩然之气。”彼气有七，吾气有一，以一敌
七，吾何患焉！况浩然者，乃天地之正气也，作正气歌一首。
<p>
　　　　天地有正气，杂然赋流形：<br>
　　　　下则为何岳，上则为日星，<br>
　　　　於人曰浩然，沛乎塞苍冥。<br>
　　　　皇路当清夷，含和吐明庭；<br>
　　　　时穷节乃见，一一垂丹青：<br>
　　　　在齐太史简，在晋董狐笔，<br>
　　　　在秦张良椎，在汉苏武节；<br>
　　　　为严将军头，为嵇侍中血，<br>
　　　　为张睢阳齿，为颜常山舌；<br>
　　　　或为辽东帽，清操厉冰雪；<br>
　　　　或为出师表，鬼神泣壮烈，<br>
　　　　或为渡江楫，慷慨吞胡羯；<br>
　　　　或为击贼笏，逆竖头破裂。<br>
　　　　是气所磅礴，凛烈万古存。<br>
　　　　当其贯日月，生死安足论，<br>
　　　　地维赖以立，天柱赖以尊。<br>
　　　　叁纲实系命，道义为之根。<br>
　　　　嗟予遘阳九，隶也实不力。<br>
　　　　楚囚缨其冠，传车送穷北。<br>
　　　　鼎镬甘如饴，求之不可得。<br>
　　　　阴房阒鬼火，春院 天黑。<br>
　　　　牛骥同一早，鸡栖凤凰食。<br>
　　　　一朝蒙露，分作沟中瘠。<br>
　　　　如此再寒暑，百 自辟易。<br>
　　　　哀哉沮洳场，为我安乐国！<br>
　　　　岂有他缪巧，阴阳不能贼。<br>
　　　　顾此耿耿在，仰视浮云白，<br>
　　　　悠悠我心悲，苍天曷有极！<br>
　　　　哲人日已远，典型在夙昔，<br>
　　　　风檐展书读，古道照颜色。
<p>
<hr><a href="gwgz12.html">下一卷</a>  <a href="gwgz.html">回目录</a>
</body></html>

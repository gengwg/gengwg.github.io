<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>古文观止</title></head>
<p>
<center><h2>附录二　清文</h2></center>
<p><hr>
　　　　　　　　　　　　廉耻　彼炎武
<p>
　　五代史冯道传论曰：“『礼、义、廉、耻，国之四维；四维不张，国乃灭亡。』
善乎管生之能言也！礼、义，治人之大法；廉、耻，立人之大节。盖不廉则无所不
取，不耻则无所不为。人而如此，则祸败乱亡，亦无所不至。况为大臣而无所不取，
无所不为，则天下其有不乱，国家其有不亡者乎？”然而四者之中，耻尤为要，故
夫子之论士曰：“行己有耻。”孟子曰：“人不可以无耻。无耻之耻，无耻矣。”
又曰：“耻之於人大矣！为机变之巧者，无所用耻焉。”所以然者，人之不廉而至
於悖礼犯义，其原皆生於无耻也。故士大夫之无耻，是谓国耻。吾观叁代以下，世
衰道微，弃礼义，捐廉耻，非一朝一夕之故。然而松柏後凋於岁寒，鸡鸣不已於风
雨，彼众昏之日，固未尝无独醒之人也。顷读颜氏家训，有云：“齐朝一士夫，尝
谓吾曰：『我有一儿，年已十七，颇晓书疏。教其鲜卑语及弹琵琶，稍欲通解，以
此伏事公卿，无不宠爱。』吾时俯而不答。异哉，此人之教子也！若由此业，自致
卿相，亦不愿汝曹为之！”嗟呼！之推不得已而仕於乱世，犹为此言，尚有小宛诗
人之意；彼阉然媚於世者，能无愧哉！
<p><hr>
　　　　　　　　　　　　大铁椎传　魏禧
<p>
　　大铁椎，不知何许人。北平陈子灿省兄河南，与遇宋，怀庆青华镇人，工技击，
七省好事者皆来学，人以其 健，呼“宋将军”云。宋弟子高信之，亦怀庆人，多力
善射，长子灿七岁，少同学，故尝与过宋将军。时座上有健啖客，貌甚寝，右胁夹
大铁椎，重四五十斤，饮食拱揖不暂去。柄铁摺叠环复，如锁上 ，引之长丈许。与
人罕言语，语类楚声。问其乡及姓名，皆不答。既同寝，夜半，客曰：“吾去矣！”
言讫不见。子灿见窗户皆闭，惊问信之。信之曰：“客初至时，不冠不袜，以蓝手
巾裹头，足缠白布，大铁椎外，一物无所持，而腰多白金。吾与将军，俱不敢问也。”
子灿而醒，客则鼾睡炕上矣。一日，辞宋将军曰：“吾始闻汝名，以为豪，然皆不
足用。吾去矣！”将军强留之。乃曰：“吾尝夺取诸响马物，不顺者，辄击杀之。
众魁请长其群，吾又不许，是以雠我。久居此，祸必及汝。今夜半，方期我决斗某
所。”宋将军欣然曰：“吾骑马挟矢以助战。”客曰：“止！贼能且众，吾欲护汝，
则不快吾意。”宋将军故自负，且欲观客所为，力请客。客不得已，与偕行。将至
斗处，送将军登空堡上，曰：“但观之，慎勿声，令贼知汝也！”时鸡鸣月落，星
光照旷野，百步见人。客驰下，吹 篥数声，顷之，贼二十馀骑四面集，步行负弓矢
从者百馀人。一贼提刀纵马奔客，曰：“奈何杀吾兄？”言未毕，客乎曰：“椎。”
贼应声落马，马首尽裂。众贼环而进，客从容挥椎，人马四面仆地下，杀叁十馀人。
宋将军屏息观之，股栗欲堕。忽闻客大呼曰：“吾去矣！”地尘且起，黑烟滚滚，
东向驰去，後遂不复至。论曰：“子房得力士，椎秦皇帝博浪沙中；大铁椎其人与？
天生异人，必有所用之。予读陈同甫中兴遗传，豪俊侠烈魁奇之士，泯泯然，不见
功名於世者，又何多也？岂天之生才，不必为人用与？抑用之自有时与？”
<p><hr>
　　　　　　　　　　　　祭妹文　袁枚
<p>
　　乾隆丁亥冬，葬叁妹素文於上元之羊山而奠以文曰：呜呼！汝生於浙而葬於斯，
离吾乡七百里矣；当时虽 梦幻想，宁知此为归骨所耶！汝以一念之贞，遇人仳离，
致孤危托落；虽命之所存，天实为之，然而累汝至此者，未尝非予之过也。予幼从
先生受经，汝差肩而坐，爱听古人节义事，一旦长成，遽躬蹈之。呜呼！使汝不识
诗书，或未必艰贞若是。余捉蟋蟀，汝奋臂出其间，岁寒虫僵，同临其穴。今予殓
汝葬汝，而当日之情形，憬然赴目。予九岁，憩书 ，汝梳只髻，披单缣来，温缁衣
一章。适先生 户入，闻两童子音琅琅然，不觉莞尔，连迷则则；此七月望日事也，
汝在九原，当分明记之。予弱冠粤行，汝掎裳悲恸。逾二年，予披宫锦还家，汝从
东厢扶案出，一家瞠视而笑，不记语从何起；大概说长安登科，函使报信迟早云尔。
凡此琐琐，虽为陈迹，然我一日未死，则一日不能忘。旧事填膺，思之凄梗，如影
历历，逼取便逝。悔当时不将　　情状，罗缕纪存；然而汝已不在人间，则虽年光
倒流，儿时可再，而亦无与为证印者矣。汝之义绝高氏而归也：堂上阿 ，仗汝扶时；
家中文墨，顺汝办治。尝谓女流中最少明经义、谙雅故者；汝嫂非不婉 ，而於此微
缺然。故自汝归後，虽为汝悲，实为予喜。予又长汝四岁，或人间长者先亡，可将
身後托汝；而不谓汝之先予以去世。前年予病，汝终宵刺探，减一分则喜，增一分
则忧。後虽小差，犹尚　　，无所娱遣。汝来床前，为说稗官野史可喜可愕之事，
聊资一 。呜呼！今而後吾将再病，教从何处呼汝耶！汝之疾也，予信医言无害，远
吊扬州。汝又虑戚吾心，阻人走报。及至　　已极，阿 问望兄归否，强应曰诺已。
予先一日梦汝来诀，心知不祥，飞舟渡江，果予以未时还家，而汝以辰时气绝，四
支犹温，一目未瞑，盖犹忍死待予也。呜呼痛哉！早知诀汝，则予岂肯远游；即游，
亦尚有几许心中言，要汝知闻，共汝筹画也。而今已矣！除吾死外，当无见期。吾
又不知何日死，可以见汝；而死後之有知无知，与得见不得见，又卒难明也。然则
抱此无涯之憾，天乎，人乎，而竟已乎！汝之诗，吾已付梓；汝之女，吾已代嫁；
汝之生平，吾已作传；惟汝之窀穸，尚未谋耳。先茔在杭，江广河深，势难归葬，
故请母命而宁汝於斯，便祭扫也。其旁葬汝女阿印，其下两 ：一为阿爷侍者朱氏，
一为阿兄侍者陶氏。羊山旷渺，南望原隰，西望栖霞，风雨晨昏，羁魂有伴，当不
孤寂。所怜者，吾自戊寅年读汝哭侄诗後，至今无男，两女牙牙，生汝死後， 周
耳。予虽亲在，未敢言老；而齿危发秃，暗里自知，知在人间，尚复几日！阿品远
官河南，亦无子女，九族无可继者。汝死我葬，吾死谁埋，汝倘有灵，可能告我？
朔风野，大阿兄归矣，犹屡屡回头望汝也。呜呼哀哉！呜呼哀哉！
<p><hr>
　　　　　　　　　　　　先母邹孺人灵表　汪中
<p>
　　母讳维贞，先世无锡人，明末迁江都；凡七支，其六皆绝，故亡其谱系。父处
士君鼐，母张孺人。处士授学於家，母暇日於屏後听之，由是塾中诸书皆成诵。张
孺人蚤没，处士衰耗，母尽心奉养，抚二弟有恩，家事以治。及归於汪，汪故贫，
先君子始为赘婿；世父将鬻其宅，先主无所置，母曰：“焉有为人妇不事舅姑者？”
请於处士君，割别室奉焉。已而世叔父数人，皆来同爨。先君子羸病，不治生。母
生子女各二，室无童婢，饮食衣屦，咸取具一身，月中不寝者 过半。先君子下世，
世叔父益贫，久之散去。母教女弟子数人，且缉屦以为食，犹思与子女相保；直岁
大 ，乃荡然无所托命矣。再徙北城，所居止叁席地，其左无壁，覆之以苫。日常使
姐守舍，携带中及妹，累然丐於亲故，率日不得一食；归则藉槁於地。每冬夜号寒，
母子相拥，不自意全济，比见晨光，则欣然有生望焉。迨中入学宫，游艺四方，稍
致甘旨之养。母百病交攻， 历岁月，竟致不起。呜呼痛哉！母忠质慈祥，生平无妄
言；接下以恩，多所顾念。方中幼时，叁族无见恤者，母九死流离，抚其遗孤，至
於成立。母禀气素强，不近医药。计母生七十有六年，少苦操劳，中苦 乏，老苦疾
；重以天属之乖，人事之 郁，盖终其身，藓一日之欢焉。论其摧剥，金石可锁，
况於血气？故吾母虽以中寿告终，不得谓其天年之止於是也。呜呼！生我之恩，送
死之戚，人所同也；家获再造，而积苦以陨身，行路伤之，况在人子？呜呼痛哉！
以乾隆五十二年七月辛丑朔卒，明年叁月戊寅，合葬於先君子之墓，其哀子中泣血
为之表，曰；呜呼！汪氏节母，此焉其墓。更百苦以保其後，後之人尚保其封树。
<p><hr>
　　　　　　　　　　　　梅花岭记　全祖望
<p>
　　顺治二年乙酉四月，江都围急。督相史忠烈公知势不可为，集诸将而语之曰：
“吾誓与城为殉，然仓皇中不可落於敌人之手以死。谁为我临期成此大节者？”副
将军史德威慨然任之。忠烈喜曰：“吾尚未有子，汝当以同姓为吾後。吾上书太夫
人，谱汝诸孙中。”二十五日，城陷，忠烈拔刀自裁；诸将果争前抱持之。忠烈大
呼德威；德威流涕，不能执刃。遂为诸将所拥而行。至小东门，大兵如林而立。马
副使鸣 、任太守民育，及诸将刘都督肇基等皆死。忠烈乃瞠目曰：“我史阁部也！”
被执至南门，和硕豫亲王以先生呼之，劝之降，忠烈大骂而死。初，忠烈遗言：
“我死，当葬梅花岭上。”至是，德威求功之骨不可得，及以衣冠葬之。或曰：
“城之跛也，有亲见忠烈青衣乌帽，乘白马，出天宁门投江死者，未尝殒於城中也。”
自有是言，大江南北，遂谓忠烈未死。已而英、霍山师大起，皆托忠烈之名，彷佛
陈涉之称项燕。吴中孙公兆奎，以起兵不克，执至白下。经略洪承畴与之有旧，问
曰：“先生在兵间，审知故扬州阁部史公果死耶？抑未死耶？”孙公答曰：“经略
从北来，审知故松山殉难督师洪公果死耶？抑未死也？”承畴大恚，急呼麾下驱出
斩之。呜呼！神仙诡诞之说，谓颜太师以兵解，文少保亦以悟大光明法蝉蜕，实未
尝死。不知忠义者圣贤家法，其气浩然，长留天地之间，何必出世入世之面目？神
仙之说，所谓“为蛇画足”。即如忠烈遗骸，不可问矣；百年而後，予登岭上客述
忠烈遗言，无不泪下如雨，想见当日围城光景。此既忠烈之面目宛然可遇，是不必
问其果解脱否也。而况冒其未死之名者哉！墓旁有丹徒钱烈女之 ，亦以乙酉在扬，
凡五死而得绝，时告其父母火之，无留骨秽地，扬人葬之於此。江右王猷定，关中
黄遵 、粤东屈大均，为作传铭哀词。顾尚有未尽表章者：予闻忠烈兄弟，自翰林可
程下，尚有数人，其後皆来江都省墓。适英、霍山师败，捕得冒称忠烈者；大将发
至江都，令史氏男女来认之。忠烈之第八弟已亡，其夫人年少有色，守节，亦出视
之。大将艳其色，欲强娶之；夫人自裁而死。时以其出於大将之所逼也，莫敢为之
表章者。呜呼！忠烈尝恨可程在北，当易姓之间，不能仗节，出疏纠之。岂知身後
乃有弟妇，以女好而踵兄公之馀烈乎！梅花如雪，芳香不染，异日有作忠烈祠者，
副使诸公，谅在从祀之列，当另为别室以祀夫人，附以烈女一辈也。
<p><hr>
　　　　　　　　　　　　左忠毅公轶事　方苞
<p>
　　先君子尝言，乡先辈左忠毅公视学京畿。一日，风雪严寒，从数骑出，微行，
入古寺。庑下一生伏案卧，文方成草。公阅毕，即解貂覆生，为掩户，叩之寺僧，
则史公可法也。及试，吏呼名，至史公，公睢然注视。呈卷，即面署第一；召入，
使拜夫人，曰：“吾诸儿碌碌，他日继吾志事，惟此生耳。”及左公下厂狱，史朝
夕窥狱门外。逆阉防伺甚严，虽家仆不得近。久之，闻左公被炮烙，旦夕且死，持
五十金，涕泣谋於禁卒，卒感焉。一日，使史公更敝衣草屦，背筐，手长 ，为除不
洁者，引入，微指左公处，则席地倚墙而坐，面额焦烂不可辨，左，目光如炬。怒
曰：“庸奴！此何地也，而汝前来！柄家之事，糜烂至此。老夫已矣，汝复轻身而
昧大义，天下事谁可支拄者！不速去，无俟奸人构陷，吾今即扑杀汝。”因摸地上
刑械，入投击势。史噤不敢发声，趋而出。後常流涕述其事以语人曰：“吾师肺肝，
皆铁石所铸造也！”崇祯末，流贼张献忠出没蕲、黄、潜、桐间，史公以凤庐道奉
檄守御，每有警，辄数月不就寝，使将士更休，而自坐幄幕外，择健卒十人，令二
人蹲踞，而背倚之，漏鼓移，则番代。每寒夜起立，振衣裳，甲上冰霜迸落，铿然
有声。或劝以少休，公曰：“吾上恐负朝廷，下恐愧吾师也。”史公治兵，往来桐
城，必躬造左公弟，候太公、太母起居，拜夫人於堂上。余宗老涂山，左公甥也，
与先君子善，谓狱中语乃亲得之於史公云。
<p><hr>
　　　　　　　　　　　　登泰山记　姚鼐
<p>
　　泰山之阳，汶水西流；其阴，济水东流。阳谷皆入汶，阴谷皆入济。当其南北
分者，古长城也。最高日观峰，在长城南十五里。余以乾隆叁十九年十二月，自京
师乘风雪，历齐河、长清，穿泰山西北谷，越长城之限，至於泰安。是月丁未，与
知府朱孝纯子 由南麓登。四十五里，道皆砌石为磴，其级七千有馀。泰山正南面有
叁谷；中谷绕泰安城下，郦道元所谓环水也。余始循以入，道少半，越中岭，复循
西谷，遂至其巅。古时登山，循东谷入，道有天门。东谷者，古谓之天门溪水，余
所不至也。今所经中岭，及山巅，崖限当道者，世皆谓之天门云。道中迷雾，冰滑，
磴几不可登，及既上，苍山负雪，明烛天南。望晚日照城郭，汶水徂徕如画，而半
山居雾若带然。晦，五鼓，与子 坐日观亭，待日出。大风扬积雪击面。亭东，自足
下皆云漫，稍见云中白若樗 数十立者，山也。极天云一线异色，须臾成五采。日上
正赤如丹，下有红光动摇承之，或曰：“此东海也。”回视日观以西峰，或得日，
或否，绛 驳色，而皆若偻。亭西有岱祠，又有碧霞元君祠。皇帝行宫在碧霞元君祠
东。是日观道中石刻，自唐显庆以来，其远古刻尽漫失；僻不当道者，皆不及往。
山多石，少土。石苍黑色，多平方，少圜。少杂树，多松；生石罅，皆平顶。冰雪
无瀑水。无鸟兽音迹。至日观数里内无树，而雪与人膝齐。桐城姚鼐记。
<p><hr>
　　　　　　　　　　　　致沅弟书　曾国藩
<p>
　　沅弟左右：鄂督五福堂有回禄之灾，幸人口无恙，上房无恙，受惊已不小矣。
其屋系板壁纸糊，本易招火。凡遇此等事，只可说打杂人役失火，固不可疑会匪之
毒谋，尤不可怪仇家之奸细。若大惊小敝，胡想乱猜，生出多少枝叶，仇家转得传
播以为快。惟有处之泰然，行所无事。申甫所谓“好汉打脱牙和血吞”，星冈公所
谓“有福之人善退财”，真处逆境者之良法也。弟求兄随时训示申儆；兄自问近年
得力，惟有一悔字诀。兄昔年自负本领甚大，可屈可伸，可行可藏；又每见得人家
不是。自从丁巳戊午大悔大悟之後，乃知自己全无本领，凡事都见得人家有几分是
处。故自戊至今九载，与四十岁以前迥不相同。大约以能立能达为体；以不怨不尤
为用。立者，发奋自强，站得住也。达者，办事圆融，行得通也。吾九年以来，痛
戒无恒之弊；看书写字，从未间断；选将练兵，亦常留心，此皆自强能立工夫。奏
疏公牍，再叁斟酌，无一过当之语，自夸之辞，此皆圆融能达工夫。至於怨天本有
所不敢，尤人则尚不能免，亦皆随时强制而克去之。弟若欲自儆惕，似可学阿兄丁
戊二年之悔，然後痛下针砭，必有大进。立达二字，吾於己未年，曾写於弟之手卷
中。弟亦刻刻思自立自强。但於能达处，尚久体验；於不怨尤处，尚难强制。吾信
中言皆随时指点，劝弟强制也。赵广汉本汉之贤臣，因星变而劾魏相，後乃身当其
灾，可为殷鉴。默存一悔字，无事不可挽回也。（同治六年正月初叁日）
<hr><a href="gwgz.html">回目录</a>
</body></html>

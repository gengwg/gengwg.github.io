<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>长门赋</title></head>
<p>
　　　　　　　　　　　　　　　　 长门赋
<p>
　　　　　　　　　　　　　　　　司马相如
<p>
　　夫何一佳人兮，步逍遥以自虞。魂逾佚而不反兮，形枯槁而独居。言我朝往而
暮来兮，饮食乐而忘人。心慊移而不省故兮，交得意而相亲。
<p>
　　伊予志之慢愚兮，怀贞悫之欢心。愿赐问而自进兮，得尚君之玉音。奉虚言而
望诚兮，期城南之离宫。修薄具而自设兮，君曾不肯乎幸临。廓独潜而专精兮，天
漂漂而疾风。登兰台而遥望兮，神（忄兄忄兄，音晃）而外淫。浮云郁而四塞兮，
天窈窈而昼阴。雷殷殷而响起兮，声象君之车音。飘风回而起闺兮，举帷幄之（礻
詹礻詹，音掺）。桂树交而相纷兮，芳酷烈之（门内加言，重叠，音吟）。孔雀集
而相存兮，玄猿啸而长吟。翡翠协翼而来萃兮，鸾凤翔而北南。
<p>
　　心凭噫而不舒兮，邪气壮而攻中。下兰台而周览兮，步从容于深宫。正殿块以
造天兮，郁并起而穹崇。间徙倚于东厢兮，观夫靡靡而无穷。挤玉户以撼金铺兮，
声噌（口＋宏去宀，音宏）而似钟音。
<p>
　　刻木兰以为榱兮，饰文杏以为梁。罗丰茸之游树兮，离楼梧而相撑。施瑰木之
（木薄，音博）栌兮，委参差以（木康，音康）梁。时仿佛以物类兮，象积石之将
将。五色炫以相曜兮，烂耀耀而成光。致错石之瓴甓兮，象玳瑁之文章。张罗绮之
幔帷兮，垂楚组之连纲。
<p>
　　抚柱楣以从容兮，览曲台之央央。白鹤嗷以哀号兮，孤雌（足寺）于枯肠。日
黄昏而望绝兮，怅独托于空堂。悬明月以自照兮，徂清夜于洞房。援雅琴以变调兮，
奏愁思之不可长。案流徵以却转兮，声幼眇而复扬。贯历览其中操兮，意慷慨而自
（昂去日，音昂）。左右悲而垂泪兮，涕流离而从横。舒息悒而增欷兮，（足徙，
音徙）履起而彷徨。揄长袂以自翳兮，数昔日之（侃下加言，音谦）殃。无面目之
可显兮，遂颓思而就床。抟芬若以为枕兮，席荃兰而（艹＋臣，音chai3）香。
<p>
　　忽寝寐而梦想兮，魄若君之在旁。惕寤觉而无见兮，魂（辶＋王，重叠，音狂）
若有亡。众鸡鸣而愁予兮，起视月之精光。观众星之行列兮，毕昴出于东方。望中
庭之蔼蔼兮，若季秋之降霜。夜曼曼其若岁兮，怀郁郁其不可再更。澹偃蹇而待曙
兮，荒亭亭而复明。妾人窃自悲兮，究年岁而不敢忘。
<p>
　　注：《长门赋序》云，“孝武皇帝陈皇后时得幸，颇妒。别在长门宫，愁闷悲
思。闻蜀郡成都司马相如天下工为文，奉黄金百斤为相如、文君取酒，因于解悲愁
之辞。而相如为文以悟上，陈皇后复得亲幸。”

<hr><a href="0_INDEX.html">回目录</a>
</body></html>

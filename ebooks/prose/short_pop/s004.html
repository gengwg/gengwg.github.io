<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>洛神赋</title></head>
<p>
　　　　　　　　　　　　　　　　 洛神赋
<p>
　　　　　　　　　　　　　　　　  曹植
<p>
　　黄初三年，余朝京师，还济洛川。古人有言，斯水之神，名曰宓妃。感宋玉对
楚王神女之事，遂作斯赋。其辞曰：
<p>
　　余从京域，言归东藩。背伊阙，越S辕，经通谷，陵景山。日既西倾，车殆马
烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽
焉思散。俯则末察，仰以殊观，睹一丽人，于岩之畔。乃援御者而告之曰：“尔有
觌于彼者乎？彼何人斯？若此之艳也！”御者对曰：“臣闻河洛之神，名曰宓妃。
然则君王所见，无乃日乎？其状若何？臣愿闻之。”余告之曰：“其形也，翩若惊
鸿，婉若游龙。荣曜秋菊，华茂春松。仿佛兮若轻云之蔽月，飘飘兮若流风之回雪。
远而望之，皎若太阳升朝霞；迫而察之，灼若芙蕖出渌波。a纤得衷，修短合度。
肩若削成，腰如约素。延颈秀项，皓质呈露。芳泽无加，铅华弗御。云髻峨峨，修
眉联娟。丹唇外朗，皓齿内鲜，明眸善睐，靥辅承权。瑰姿艳逸，仪静体闲。柔情
绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠
之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰
于山隅。于是忽焉纵体，以遨以嬉。左倚采旄，右荫桂旗。壤皓腕于神浒兮，采湍
濑之玄芝。余情悦其淑美兮，心振荡而不怡。无良媒以接欢兮，托微波而通辞。愿
诚素之先达兮，解玉佩以要之。嗟佳人之信修，羌习礼而明诗。抗琼以和予兮，
指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。
收和颜而静志兮，申礼防以自持。于是洛灵感焉，徙倚彷徨，神光离合，乍阴乍阳。
竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，
声哀厉而弥长。尔乃众灵杂遢，命俦啸侣，或戏清流，或翔神渚，或采明珠，或拾
翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻O之
猗靡兮，翳修袖以延小Ｐ菅阜少欤飘忽若神，陵波微步，罗袜生尘。动无常则，
若危若安。进止难期，若往若还。转眄流精，光润玉颜。含辞未吐，气若幽兰。华
容婀娜，令我忘餐。于是屏翳收风，川后静波。冯夷鸣鼓，女娲清歌。腾文鱼以警
乘，鸣玉鸾以偕逝。六龙俨其齐首，载云车之容裔，鲸鲵踊而夹毂，水禽翔而为卫。
于是越北b。过南冈，纡素领，回清阳，动朱唇以徐言，陈交接之大纲。恨人神之
道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮。哀一
逝而异乡。无微情以效爱兮，献江南之明。虽潜处于太阳，长寄心于君王。忽不
悟其所舍，怅神宵而蔽光。于是背下陵高，足往神留，遗情想像，顾望怀愁。冀灵
体之复形，御轻舟而上溯。浮长川而忘返，思绵绵督。夜耿耿而不寐，沾繁霜而至
曙。命仆夫而就驾，吾将归乎东路。揽W辔以抗策，怅盘桓而不能去。

<hr><a href="0_INDEX.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>吊古战场文</title></head>
<p>
　　　　　　　　　　　　　　   吊古战场文
<p>
　　　　　　　　　　　　　　　　[唐]李华
<p>
　　浩浩乎！平沙无垠，不见人，河水萦带，群山纠纷。黯兮惨悴，风悲日曛。蓬
断草枯，凛若霜晨。鸟飞不下，兽铤亡群。亭长告余曰：“此古战场也。常覆三军，
往往鬼哭，天阴则闻。”
<p>
　　伤心哉！秦欤？汉欤？将近代欤？吾闻夫齐魏徭戌，荆韩召募，万里奔走，连
年暴露。沙草晨牧，河冰夜渡；地阔天长，不知归路。寄身锋刃，【月＋福之右】
臆谁诉？秦汉而还，多事四夷；中州耗【睾攵】，无世无之。古称戎夏，不抗王师。
文教失宣，武臣用奇；奇兵有异于仁义，王道迂阔而莫为。
<p>
　　呜呼噫嘻！吾想夫北风振漠，胡兵伺便。主将骄敌，期门受战。野竖旄旗，川
回组练。法重心骇，威尊命贱。利镞穿骨，惊沙入面。主客相搏，山川震眩。声析
江河，势崩雷电。
<p>
　　至若穷阴凝闭，凛冽海隅；积雪没胫，坚冰在须。鸷鸟休巢，征马踟蹰，缯纩
无温，堕指裂肤。当此苦寒，天假强胡，凭陵杀气，以相剪屠。径截辎重，横攻士
卒；都尉新降，将军覆没。尸填巨港之岸，血满长城之窟。无贵无贱，同为枯骨，
可胜言哉！鼓衰兮力尽，矢竭兮弦绝。白刃交兮宝刀折，两军蹙兮生死决。降矣哉，
终身夷狄；战矣哉，骨暴沙砾。鸟无声兮山寂寂，夜正长兮风淅淅。魂魄结兮天沉
沉，鬼神聚兮云幂幂。日光寒兮草短，月色苦兮霜白。伤心惨目，有如是耶？
<p>
　　吾闻之：牧用赵卒，大破林胡，开地千里，遁逃匈奴。汉倾天下，财殚力【疒
甫】。任人而已，其在多乎？周逐猃狁，北至太原，既城朔方，全师而还。饮至策
勋，和乐且闲。穆穆棣棣，君臣之间。秦起长城，竟海为关，荼毒生灵，万里朱殷。
汉击匈奴，虽得阴山，枕骸遍野，功不补患。
<p>
　　苍苍蒸民，谁无父母？提携捧负，畏其不寿。谁无兄弟，如手如足？谁无夫妇，
如宾如友？生也何恩，杀之何咎？其存其没，家莫闻知。人或有言，将信将疑。
【涓涓】（“忄”代“氵”）心目，寝寐见之。布奠倾觞，哭望天涯。天地为愁，
草木凄悲。吊祭不至，精魂何依？必有凶年，人其流离。鸣呼噫嘻！时耶命耶？从
古如斯。为之奈何，守在四夷。

<hr><a href="0_INDEX.html">回目录</a>
</body></html>

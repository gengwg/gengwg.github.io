<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>读《孟尝君传》</title></head>
<p>
　　　　　　　　　　　　　　 读《孟尝君传》
<p>
　　　　　　　　　　　　　　 [北宋]王安石　
<p>
　　世皆称孟尝君能得士，士以故归之，而卒赖其力以脱于虎豹之秦。
<p>
　　呜乎，孟尝君特鸡鸣狗盗之雄耳，岂足以言得士！不然，擅齐之强，得一
士焉，宜可以南面而制秦，尚何取鸡鸣狗盗之力哉？夫鸡鸣狗盗之出其门，此
士之所以不至也。


<hr><a href="0_INDEX.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">
<title>桃花源记</title></head>
<p>
　　　　　　　　　　　　　　   桃花源记
<p>
　　　　　　　　　　　　　　 [南北朝]陶渊明
<p>
　　武陵人，捕鱼为业，缘溪行，忘路之远近。忽逢桃花林，夹岸数百步，中无杂
树，芳草鲜美，落英缤纷，渔人甚异之；复前行，欲穷其林。林尽水源，便得一山，
山有良田美池桑竹之属，阡陌交通，鸡犬相闻。其中往来种作，男女衣著，悉如外
人；黄发垂髫，并怡然自乐。见渔人，乃大惊，问所从来，具答之，便要还家，设
洒杀鸡作食，村中闻有此人，咸来问讯。自云先世避秦时乱，率妻子邑人，来此绝
境，不复出焉；遂与外人间隔。问今是何世，乃不知有汉，无论魏、晋。此人一一
为具言所闻，皆叹惋。余人各复延至其家，皆出洒食。停数日辞去，此中人语云：
“不足为外人道也！”既出，得其船，便扶向路，处处志之。及郡下，诣太守说此。
太守即遣人随其往，寻向所志，遂迷不复得路南阳刘子骥，高士也，闻之，欣然规
往，未果，寻病终。后遂无问津者。

<hr><a href="0_INDEX.html">回目录</a>
</body></html>

<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4"><TITLE></TITLE>
<CENTER>归去来辞</CENTER><BR>
<CENTER>陶渊明</CENTER><P>
<p>
　　归去来兮！田园将芜胡不归？既自以心为形役，奚惆怅而独悲？悟已往之不谏，知来者
之可追；实迷途其未远，觉今是而昨非。
<p>
　　舟摇摇以轻殇，风飘飘而吹衣。问征夫以前路，恨晨光之熹微。乃瞻衡宇，栽欣载奔。
童仆欢迎，稚子候门。三径就荒，松菊尤存。携幼入室，有酒盈樽。引壶觞以自酌，眇庭柯
以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时
翘首而遐观。云无心以出〔山由〕，鸟倦飞而知还。景翳翳以将入，抚孤松而盘桓。
<p>
　　归去来兮，请息交以绝游。世与我而相遗，复驾言兮焉求？悦亲戚之情话，乐琴书以消
忧。农人告余以春兮，将有事乎西畴。或命巾车，或〔木卓〕孤舟。既窈窕以寻壑，亦崎岖
而经丘。木欣欣以向荣，泉涓涓而始流。羡万物之得时，感吾生之行休。
<p>
　　已矣乎！寓形宇内复几时？何不委心任去留？胡为惶惶欲何之？富贵非吾愿，帝乡不可
期。怀良辰以孤往，或执杖而耘耔。登东坳以舒啸，临清流而赋诗。聊乘化以归尽，乐夫天
命复奚疑？

</FONT><hr><a href="0_INDEX.html">回目录</a>
</BODY></HTML>
<html><meta http-equiv="Content-Type" content="text/html" charset="gb2312"><BODY BGCOLOR="#FFF4E4">


<title>公孙龙子</title>

<script language="javascript" src="/skimg.js">
</script>
 
</head>
<body background=../bg12.gif onload="shdesc(0);" topmargin=3 marginheight=3>
<script language="javascript">
initializeimg();
</script>



<p align=center><script>doubleads();</script>
<ul><ul><pre>





<p>
　　　　　　　　　　　　　　  公孙龙子


<p>
　　　　　　　　　　　　　　  迹府第一


<p>
　　公孙龙，六国时辩士也。疾名实之散乱，因资材之所长，为“守白”之论。

假物取譬，以“守白”辩，谓白马为非马也。白马为非马者，言白所以名色，言

马所以名形也；色非形，形非色也。夫言色则形不当与，言形则色不宜从，今合

以为物，非也。如求白马于厩中，无有，而有骊色之马，然不可以应有白马也。

不可以应有白马，则所求之马亡矣；亡则白马竟非马。欲推是辩，以正名实而化

天下焉。
<p>
　　龙于孔穿会赵平原君家。穿曰：“素闻先生高谊，愿为弟子久，但不取先生

以白马为非马耳！情去此术，则穿请为弟子。”
<p>
　　龙曰：“先生之言悖。龙之所以为名者，乃以白马之论尔！今使龙去之，则

无以教焉。且欲师之者，以智与学不如也。今使龙去之，此先教而后师也；先教

而后师之者，悖。
<p>
　　“且白马非马，乃仲尼之所取。龙闻楚王张繁弱之弓，载亡归之矢，以射蛟

口于云梦之圃，而丧其弓。左右请求之。王曰：‘止。楚人遗弓，楚人得之，又

何求乎？’仲尼闻之曰：‘楚王仁义而未遂也。亦曰人亡弓，人得之而已，何必

楚？’若此，仲尼异‘楚人’与所谓‘人’。夫是仲尼异‘楚人’与所谓‘人’，

而非龙‘白马’于所谓‘马’，悖。”
<p>
　　“先生修儒术而非仲尼之所取，欲学而使龙去所教，则虽百龙，固不能当前

矣。”孔穿无以应焉。
<p>
　　公孙龙，赵平原君之客也；孔穿，孔子之叶也。穿与龙会。穿谓龙曰：“臣

居鲁，侧闻下风，高先生之智，说先生之行，愿受益之日久矣，乃今得见。然所

不取先生者，独不取先生之以白马为非马耳。请去白马非马之学，穿请为弟子。”
<p>
　　公孙龙曰：“先生之言悖。龙之学，以白马为非马者也。使龙去之，则龙无

以教；无以教而乃学于龙也者，悖。且夫欲学于龙者，以智与学焉为不逮也。今

教龙去白马非马，是先教而后师之也；先教而后师之，不可。”
<p>
　　“先生之所以教龙者，似齐王之谓尹文也。齐王之谓尹文曰：‘寡人甚好士，

以齐国无士，何也？’尹文曰：‘愿闻大王之所谓士者。’齐王无以应。尹文曰：

‘今有人于此，事君则忠，事亲则孝，交友则信，处乡则顺，有此四行，可谓士

乎？’齐王曰：‘善！此真吾所谓士也。’尹文曰：‘王得此人，肯以为臣乎？’

王曰：‘所愿而不可得也。’”
<p>
　　“是时齐王好勇。于是尹文曰：‘使此人广众大庭之中，见侵侮而终不敢斗，

王将以为臣乎？’王曰：‘钜士也？见侮而不斗，辱也！辱则寡人不以为臣矣。’

尹文曰：‘唯见侮而不斗，未失其四行也。是人失其四行，其所以为士也然。而

王一以为臣，一不以为臣，则向之所谓士者，乃非士乎？’齐王无以应。”
<p>
　　“尹文曰：‘今有人君，将理其国，人有非则非之，无非则亦非之；有功则

赏之，无功则亦赏之，而怨人之不理也，可乎？’齐王曰：‘不可。’尹文曰：

‘臣口观下吏之理齐，齐方若此矣。’王曰：‘寡人理国，信若先生之烟，人虽

不理，寡人不敢怨也。意未至然与？’
<p>
　　“尹文曰：‘言之敢无说乎？王之令曰：‘杀人者死，伤人者刑。’人有畏

王之令者，见侮而终不敢斗，是全王之令也。而王曰：‘见侮而不斗者，辱也。

’谓之辱，非之也。无非而王非之，故因除其籍，不以为臣也。不以为臣者，罚

之也。此无而王罚之也。且王辱不敢斗者，必荣敢斗者也；荣敢斗者，是而王是

之，必以为臣矣。必以为臣者，赏之也。彼无功而王赏之。王之所赏，吏之所诛

也；上之所是，而法之所非也。赏罚是非，相与四谬，虽十黄帝，不能理也。’

齐王无以应。”
<p>
　　“故龙以子之言有似齐王。子知难白马之非马，不知所以难之说，以此，犹

好士之名，而不知察士之类。”




<p>
　　　　　　　　　　　　白马论第二


<p>
　　　　“白马非马”，可乎？
<p>
　　　　曰：可。
<p>
　　　　曰：何哉？
<p>
　　　　曰：马者，所以命形也；白者，所以命色也。命色者非名形也。故曰：

“白马非马”。
<p>
　　　　曰：有马不可谓无马也。不可谓无马者，非马也？有白马为有马，白

之，非马何也？
<p>
　　　　曰：求马，黄、黑马皆可致；求白马，黄、黑马不可致。是白马乃马

也，是所求一也。所求一者，白者不异马也，所求不异，如黄、黑马有可有不

可，何也？可与不可，其相非明。如黄、黑马一也，而可以应有马，而不可以

应有白马，是白马之非马，审矣！
<p>
　　　　曰：以马之有色为非马，天下非有无色之马。天下无马可乎？
<p>
　　　　曰：马固有色，故有白马。使马无色，有马如已耳，安取白马？故白

马非马也。白马者，马与白也。黑与白，马也？故曰白马非马业。
<p>
　　　　曰：马未与白为马，白未与马为白。合马与白，复名白马。是相与以

不相与为名，未可。故曰：白马非马未可。
<p>
　　　　曰：以“有白马为有马”，谓有白马为有黄马，可乎？
<p>
　　　　曰：未可。
<p>
　　　　曰：以“有马为异有黄马”，是异黄马与马也；异黄马与马,是以黄为

非马。以黄马为非马，而以白马为有马，此飞者入池而棺椁异处，此天下之悖

言辞也。
<p>
　　　　以“有白马不可谓无马”者，离白之谓也；不离者有白马不可谓有马

也。故所以为有马者，独以马为有马耳，非以白马为有马耳。故其为有马也，

不可以谓“白马”也。
<p>
　　　　以“白者不定所白”，忘之而可也。白马者，言白定所白也，定所白

者非白也。马者，无去取于色，故黄、黑皆所以应；白马者，有去取于色，黄、

黑马皆所以色去，故唯白马独可以应耳。无去者非有去也，故曰：“白马非马

”。




<p>
　　　　　　　　　　　　指物论第三


<p>
　　　　物莫非指，而指非指。


<p>
　　　　天下无指，物无可以谓物。非指者天下，而物可谓指乎？


<p>
　　　　指也者，天下之所无也；物也者，天下之所有也。以天下之所有，

为天下之所无，未可。


<p>
　　　　天下无指,而物不可谓指也。不可谓指者，非指也？非指者，物莫

非指也。


<p>
　　　　天下无指而物不可谓指者，非有非指也。非有非指者，物莫非指也。

物莫非指者，而指非指也。


<p>
　　　　天下无指者，生于物之各有名，不为指也。不为指而谓之指，是无

部为指。以有不为指之无不为指，未可。


<p>
　　　　以“指者天下之所无”。天下无指者，物不可谓无指也；不可谓无

指者。非有非指也；非有非指者，物莫非指、指非非指也，指与物非指也。


<p>
　　　　使天下无物指，谁径谓非指？天下无物，谁径谓指？天下有指无物

指，谁径谓非指、径谓无物非指？


<p>
　　　　且夫指固自为非指，奚待于物而乃与为指？






<table align=center><tr><td><script>doubleads();</script></td></tr></table>





<hr><a href="0_INDEX.html">回目录</a>
</BODY></HTML>


